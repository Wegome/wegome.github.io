<!DOCTYPE html>
<html>
<head>
    

    

    



    <meta charset="utf-8">
    
    
    
    
      <link rel="amphtml" href="https://www.zhinuo.space/article/23375.html/amp/index.html">
    
    
    <title>船山文集《说卦传》 | 布袋知诺 | 知行诺一</title>
    <meta name="viewport" content="width=device-width, initial-scale=1, maximum-scale=1">
    
    <meta name="theme-color" content="#65002F">
    
    
    <meta name="keywords" content="六十四卦,周易,王夫之,国学,说卦传">
    <meta name="description" content="说卦传系传发明文王、周公彖爻之辞，微言大义之所自著，而说卦专言伏羲画卦之理，故别为传，由此而后世有伏羲、文王次序方位不同之说。乃文王之彖，原本于伏羲之卦，特系之辞以明吉凶得失之故耳，非有异也。伏羲以八卦生六十四卦，而文王统之于乾坤之并建，则尤以发先圣之藏。然说卦传言“参天两地”、“观变于阴阳”，则亦乾坤统全易之旨。但伏羲有卦而无辞，故其统宗不著，文王既为之辞，又为之序，以申其固有之理，终不可谓伏羲">
<meta name="keywords" content="六十四卦,周易,王夫之,国学,说卦传">
<meta property="og:type" content="article">
<meta property="og:title" content="船山文集《说卦传》">
<meta property="og:url" content="https://www.zhinuo.space/article/23375.html">
<meta property="og:site_name" content="布袋知诺">
<meta property="og:description" content="说卦传系传发明文王、周公彖爻之辞，微言大义之所自著，而说卦专言伏羲画卦之理，故别为传，由此而后世有伏羲、文王次序方位不同之说。乃文王之彖，原本于伏羲之卦，特系之辞以明吉凶得失之故耳，非有异也。伏羲以八卦生六十四卦，而文王统之于乾坤之并建，则尤以发先圣之藏。然说卦传言“参天两地”、“观变于阴阳”，则亦乾坤统全易之旨。但伏羲有卦而无辞，故其统宗不著，文王既为之辞，又为之序，以申其固有之理，终不可谓伏羲">
<meta property="og:locale" content="zh-CN">
<meta property="og:updated_time" content="2019-04-05T22:16:09.512Z">
<meta name="twitter:card" content="summary">
<meta name="twitter:title" content="船山文集《说卦传》">
<meta name="twitter:description" content="说卦传系传发明文王、周公彖爻之辞，微言大义之所自著，而说卦专言伏羲画卦之理，故别为传，由此而后世有伏羲、文王次序方位不同之说。乃文王之彖，原本于伏羲之卦，特系之辞以明吉凶得失之故耳，非有异也。伏羲以八卦生六十四卦，而文王统之于乾坤之并建，则尤以发先圣之藏。然说卦传言“参天两地”、“观变于阴阳”，则亦乾坤统全易之旨。但伏羲有卦而无辞，故其统宗不著，文王既为之辞，又为之序，以申其固有之理，终不可谓伏羲">
    
        <link rel="alternate" type="application/atom+xml" title="布袋知诺" href="/rss2.xml">
    
    <link rel="shortcut icon" href="/images/favicon.ico">
    <link rel="stylesheet" href="/css/style.css?v=1.7.1">
    <script>window.lazyScripts=[]</script>

    <!-- custom head -->
    

</head>

<body>
    <div id="loading" class="active"></div>

    <aside id="menu" class="hide" >
  <div class="inner flex-row-vertical">
    <a href="javascript:;" class="header-icon waves-effect waves-circle waves-light" id="menu-off">
        <i class="icon icon-lg icon-close"></i>
    </a>
    <div class="brand-wrap" style="background-image:url(/images/brand.jpg)">
      <div class="brand">
        <a href="/" class="avatar waves-effect waves-circle waves-light">
          <img src="/images/avatar.jpg">
        </a>
        <hgroup class="duce">
          <h5 class="nickname">zhinuo</h5>
          <a href="mailto:budaig@outlook.com" title="budaig@outlook.com" class="mail">budaig@outlook.com</a>
        </hgroup>
      </div>
    </div>
    <div class="scroll-wrap flex-col">
      <ul class="nav">
        
            <li class="waves-block waves-effect">
              <a href="/"  >
                <i class="icon icon-lg icon-home"></i>
                首页
              </a>
            </li>
        
            <li class="waves-block waves-effect">
              <a href="/categories"  >
                <i class="icon icon-lg icon-tasks"></i>
                分类
              </a>
            </li>
        
            <li class="waves-block waves-effect">
              <a href="/archives"  >
                <i class="icon icon-lg icon-archives"></i>
                归档
              </a>
            </li>
        
            <li class="waves-block waves-effect">
              <a href="/intro"  >
                <i class="icon icon-lg icon-hashtag"></i>
                自话
              </a>
            </li>
        
            <li class="waves-block waves-effect">
              <a href="https://github.com/wegome" target="_blank" >
                <i class="icon icon-lg icon-github"></i>
                Github
              </a>
            </li>
        
            <li class="waves-block waves-effect">
              <a href="https://www.weibo.com/budaig" target="_blank" >
                <i class="icon icon-lg icon-weibo"></i>
                Weibo
              </a>
            </li>
        
      </ul>

          <hr style="margin-top: 10px; margin-bottom: 10px;">
		        
                <ul style="padding: 0 16px;"><a href="/rss2.xml" target="_blank"><i class="icon icon-rss-square"></i> RSS 订阅</a></ul>
              
		        
                <ul style="padding: 0 16px;">Hosted by <a href="https://pages.coding.me" target="_blank" style="font-weight: bold">Coding Pages</a></ul>
              


    </div>
  </div>
</aside>

    <main id="main">
        <header class="top-header" id="header">
    <div class="flex-row">
        <a href="javascript:;" class="header-icon waves-effect waves-circle waves-light on" id="menu-toggle">
          <i class="icon icon-lg icon-navicon"></i>
        </a>
        <div class="flex-col header-title ellipsis">船山文集《说卦传》</div>
        
        <div class="search-wrap" id="search-wrap">
            <a href="javascript:;" class="header-icon waves-effect waves-circle waves-light" id="back">
                <i class="icon icon-lg icon-chevron-left"></i>
            </a>
            <input type="text" id="key" class="search-input" autocomplete="off" placeholder="输入要查找的关键字">
            <a href="javascript:;" class="header-icon waves-effect waves-circle waves-light" id="search">
                <i class="icon icon-lg icon-search"></i>
            </a>
        </div>
        
        
        <a href="javascript:;" class="header-icon waves-effect waves-circle waves-light" id="menuShare">
            <i class="icon icon-lg icon-share-alt"></i>
        </a>
        
    </div>
</header>
<header class="content-header post-header">

    <div class="container fade-scale">
        <h1 class="title">船山文集《说卦传》</h1>
        <h5 class="subtitle">
            
                <time datetime="2016-04-25T04:53:09.000Z" itemprop="datePublished" class="page-time">
  2016年04月25日 @ 12:53
</time>


	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>

            
        </h5>
    </div>

    


</header>


<div class="container body-wrap">
    
    <aside class="post-widget">
        <nav class="post-toc-wrap post-toc-shrink" id="post-toc">
            <h4>TOC</h4>
            <ol class="post-toc"><li class="post-toc-item post-toc-level-1"><a class="post-toc-link" href="#说卦传"><span class="post-toc-text">说卦传</span></a></li></ol>
        </nav>
    </aside>


<article id="post-船山文集-说卦传"
  class="post-article article-type-post fade" itemprop="blogPost">

    <div class="post-card">
        <h1 class="post-card-title">船山文集《说卦传》</h1>
        <div class="post-meta">
            <time class="post-time" title="config.1pmt1_for53pmt" datetime="2016-04-25T04:53:09.000Z"  itemprop="datePublished">2016年04月25日 @ 12:53</time>

            
	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>



            
<span id="busuanzi_container_page_pv" title="浏览" style='display:none'>
    <i class="icon icon-eye icon-pr"> </i><span id="busuanzi_value_page_pv"></span>
</span>


        </div>
        <div class="post-content" id="post-content" itemprop="postContent">
            <h1 id="说卦传"><a href="#说卦传" class="headerlink" title="说卦传"></a>说卦传</h1><p>系传发明文王、周公彖爻之辞，微言大义之所自著，而说卦专言伏羲画卦之理，故别为传，由此而后世有伏羲、文王次序方位不同之说。乃文王之彖，原本于伏羲之卦，特系之辞以明吉凶得失之故耳，非有异也。伏羲以八卦生六十四卦，而文王统之于乾坤之并建，则尤以发先圣之藏。然说卦传言“参天两地”、“观变于阴阳”，则亦乾坤统全易之旨。但伏羲有卦而无辞，故其统宗不著，文王既为之辞，又为之序，以申其固有之理，终不可谓伏羲之别有序位，为先天之易也。</p>
<p><strong>昔者圣人之作易也，幽赞于神明而生蓍。</strong></p>
<p>赞，助也；神明欲下诏于人而无从，圣人以筮助其灵，使昭著也。生，始作之也。蓍，蒿属丛生者。草木因天地自然所生而无心，无心故听神明之用，其灵则在分而为两之妙。必用此草者，取其条直轻韧也。旧说谓王道得而蓍生满百茎，说出史迁好异所传。此系圣人作易之下，则非天地生之可知。</p>
<p><strong>参天两地而倚数。</strong></p>
<p>六合之全体，皆天也，所谓大圆也。故以数数之，则径一围三，而一函三。地有形有气，在天之中，与相沦洽，而有所不至，则缺其一而为二。奇画中实，偶画中虚，其象也。倚，任也。天地之理气，不可以象象，故任数以为之象。参两云者，圣人参之两之也。天地浑沦之体，合言之则一，分言之则二。圣人以其盈虚而拟天之数以三，地之数以二；卦画之奇阳偶阴，既明著其象，而揲蓍之法，用九用六，四其九而三十六，四其六而二十四，阳十二其三，阴十二其二，一以参两之法行之，数可任而象可立，道因以著。盖人事之得失吉凶，惟所用之盈虚有当有否，故数可倚之以见道。</p>
<p><strong>观变于阴阳而立卦，发挥于刚柔而生爻。</strong></p>
<p>天地自然之变，发见于物理人情者，六十四象亦略备矣。其变一盈一虚，阴阳互用也。 故以十八变而成一卦，因著其象立其名显其性情功效之殊焉。发挥者，因所动之刚柔，而即动以著其效，则爻之吉凶悔吝因之以生。生谓发其义也。阴阳刚柔互言之，在体曰阴阳，在用曰刚柔，读易之法，随在而求其指，大率如此。若下章以阴阳属天刚柔属地，又彖爻之辞言刚柔而不言阴阳，刚柔即阴阳，其指又别。古人言简而包括宏深。若必执一为例，则泥矣。</p>
<p><strong>和顺于道徳而理于义，穷理尽性以至于命。</strong></p>
<p>道即立天立地立人之道。德者，道之功能也。义者，随事之宜也。道德之实，阴阳健顺之本体也。以数立卦而生爻，极其变动发挥而不相悖害。道本浑沦，因而顺之，健顺交相济而和矣。及其因动起事因事成象，卦各有宜爻各有肖，以别得失，以推吉凶，则因时制宜，而分析条理以尽义，无不各顺其则也。故推其精义合德之蕴，穷天下之理，尽人物之性，而天之继善以流行万化者，皆其所造极。圣人之作易一倚数，而功化之盛，夫岂可以术测而亵用之乎！</p>
<p>右第一章。此章统赞作易之全体大用，而以数为本。数者，圣人成能之利用，人谋之本术也。</p>
<p>&nbsp;</p>
<p><strong>昔者圣人之作易也，将以顺性命之理。是以立天之道，曰阴与阳；立地之道，曰柔与刚；立人之道，曰仁与义。兼三才而两之，故易六画而成卦；分阴分阳，迭用柔刚，故易六位而成章。</strong></p>
<p>在人曰性在天地曰命。立天之道者，气之化也。立地之道者，形之用也。立人之道者，性之德也。此以阴阳并属之天者，自其命之或温或肃、一生一杀者言也。以柔刚并属之地者，自其或翕或辟，以育以载者言也。天无二气地无二形人无二性，合以成体，故三画而八卦成。而其命之降性之发，各因乎动几，而随时相应以起，则道有殊施，心有殊感，阴阳柔刚仁义各成其理而不紊，故必重三为六，道乃备焉。成卦，自画卦之旨及筮者积变为卦而言。成章，自统爻于彖，共成一义而言也。卦以顺性命而利人之用，一事一物皆有全理，而动以其时，故必兼之，而后天道人事皆著于中矣。三才六位，既各有定，而初三五为阳为刚，二四上为阴为柔，于六位之中又有分焉。则天之有柔以和煦百物，地之有刚以荣发化光，又无判然不相通之理。拟之以人，则男阳而固有阴女阴而固有阳，血气荣卫表里之互相为阴阳刚柔，莫不皆然。六位迭用，乃以文质相宣而成章。不复言人道者，仁之严以闲邪者刚也，阴也；慈以惠物者柔也，阳也；义之有断而俭者阴也，刚也；随时而宜者阳也，柔也；则以行乎六位而迭用者也。学易者于仁义体之，而天地之道存焉，则尽性而即以至于命。占者以仁义之存去审得失，而吉凶在其中矣。故曰：“易不为小人谋。”以其拂性而不能受命也。</p>
<p>右第二章。此章专说卦爻六位之旨，先言阴柔，后言阳刚，以叶韵耳，非有意也。旧说拘文牵义，谓阴柔先立体，而后阳刚施化，又分仁属阴，分义属阳，辨析徒繁，今皆不取。</p>
<p>&nbsp;</p>
<p><strong>天地定位，山泽通气，雷风相薄，水火不相射，八卦相错。</strong></p>
<p>此章序伏羲则河图画八卦之理，而言其相错以成章也，说详系辞上传第九章。乾坤、坎离，对待而相错也。震巽、艮兑，交营而相错也。天髙地下，水左行而火右行，雷风动于外，山泽成于中，自然之体也。定位者，阳居上、清刚而利于施；阴居下，柔浊于受；惟其位定，是以交也。通气者，山象天之高，而地气行焉；泽体地之下，而天气行焉。薄如春秋传“宁我薄人”之薄。雷者阳之动，风者阴之动，交相驰逐也。不相射者，各止其所而不相侵，相侵则相息也。惟其错，是以互成相因之用也；由八卦而六十四卦之错可知已。此言天地定位，虽据河图之九、五、一、六、十、二上下之位而言。实则一、三、五、七、九皆天之数，二、四、六、八、十皆地之数，则以交相参而相错成乎八卦，而五位之，奇偶相配而不乱。盖乾坤之化行于六子者莫不有定位，故文王并建乾坤，而卦由之以生，相错者不离乎五十有五之中，读者宜善通之。</p>
<p>右第三章。</p>
<p>&nbsp;</p>
<p><strong>数往者顺，知来者逆，是故易，逆数也。</strong></p>
<p>从上而下谓之顺，从下而上谓之逆。象之顺逆，数亦因之。数者，数其象也；象之已成而数定矣，则先记其总而后记其别。如河图因五十有五之全数，而后推一六、二七、三八、四九、五十之分，自多而寡，顺数之也。若由末有而有，以渐积而成象，则有一而后有二，以至于多，逆知其将有，而姑从少者以起也，逆数之也。多以统少，自上而下，顺也。少以生多，自下积上，逆也。故数往者必顺，而知来者必逆。易以占未来之得失吉凶，故其画自初而二以至于上，积之而卦成，乾初得九，增而十八，以至于五十四，迄乎上而象乃成。下者事之始，上者事之成，本末功效之序，自然之理也。先儒皆谓已往而易见为顺，未来而前知为逆，盖此义也。邵子始为异说以乱之，非是。</p>
<p>右第四章。此章本义与上章合为一章，以徇邵子先天之说，先天者，学仙者之邪说也。未有天之先，何象何数而可言者邪？易曰：“先天而天弗违”言大人之创制显庸，拨乱反治，气机将动，而大人迎之于未见之前，若导之者。其字读为去声。非天之前有此时位，与后天判然而异候也。若其云由乾而兑，而离而震，由巽而坎，而艮而坤，两相逆以相遇，惟弄卦画以饾dou饤ding成巧，而于理不穷，于性不尽，于得失吉凶无所当，特学仙者顺之则生人生物，逆之则成佛成仙之淫辞，而阳往阴来，相遇于震巽之交，抑阴阳交构，彼家之妖术，圣人作易以顺道理义，致用崇德，亦安用彼为哉！徒虚立一伏羲之名，于世远年湮之后，以欺压文王而上之，为圣人之徒者所不敢徇也。此与上章意义各别。故分为二章，如先儒之旧。</p>
<p>&nbsp;</p>
<p><strong>雷以动之，风以散之，雨以润之，日以暄之，艮以止之，兑以说之，乾以君之，坤以藏之。</strong></p>
<p>此言六子之大用，所以摩荡阴阳，互相节宣，而归其本于乾坤也动。动者，阳起而动阴之凝，散者阴入而散阳之亢。润者，阳资于阴以濡其燥。暄者，阴丽于阳而得其和。止以遏阴之竞进。说以解阳之锐往。阴阳交相为益，而无过不及之忧矣。而宰制阴阳，使因时而效六子之绩者，健行之气，君之也。其能受阳之施，含藏之以成六子之体者，顺承之德藏之也。故能相摩相荡，而六子之用行，两间之化浃也。伏羲平列八卦，而乾君坤藏之象已著，文王并建乾坤以统易，亦善承伏羲之意而著明之耳。</p>
<p>右第五章。第二章以卦之定体，言其相错之象，故以天地统始，而六子之序，因其微著。山、泽，体之最著者也。雷、风，用之最著者也：水、火之体用皆微也。言相错之象，则先著而后微，象以著为大也。此章以卦之大用，言其相益之序，故自震异而坎离而艮兑，以归本于乾坤，皆因其自然之序，非以方位言也。</p>
<p>&nbsp;</p>
<p><strong>帝出乎震，齐乎巽，相见乎离，致役乎坤，说言乎兑，战乎乾，劳乎坎，成言乎艮。万物出乎震：震，东方也。齐乎巽：巽，东南也；齐也者，言万物之洁齐也。离也者，明也，万物皆相见，南方之卦也；圣人南面而听天下，向明而治，盖取诸此也。坤也者，地也，万物皆致养焉，故曰致役乎坤。兑，正秋也，万物之所说也，故曰说言乎兑。战乎乾：乾，西北之卦也，言阴阳相薄也。坎者水也，正北方之卦也，劳卦也，万物之所归也，故曰劳乎坎。艮，东北之卦也，万物之所成终而所成始也，故曰成言乎艮。</strong></p>
<p>前举其目，而后释之。或古有此言，而夫子释其义。乃万物出乎震以下，文类公、穀及汉律历志，则或前为夫子所录之本文，而后儒加之训诂也。本义云：“所推卦位之说多未详”者，良是。而邵子以为文王之卦位，亦不知其何据。大抵易之为道，变动不居，以意求之皆得，则此亦未见为文王一定之位也。前言帝后言万物者，帝者万物之君主，运物而终始之者也。万物无体，以帝之用为其体，帝无用，以万物之体为其用；帝其显仁，而物其藏用，所谓体物而不可遗也，其以八方四时合言而互见者，盖与历家“地有四游”之说略同。出乎震，春中也。成终始乎艮，孟春也。动物之自少至老，植物之自荣至枯，皆有出震而成言乎艮之条理焉，则此所言亦序也，非一定不移之位也。其循环相生之序，不以卦画之升降消长为次第，盖以卦德之用言，而非因其体。天地氤氳之化，变动而不可为典要，在天者即为理，不可以人为之渐次测度之也。齐乎巽，风以动物而使疏虎整齐之谓。相见者，物与物相见，资于明也。致犹致师之致，引之而待其自至也。役，用也，用以养也。说言，喜于自得之谓。阴阳相薄而战，物既坚刚，争之所自起也。坎为劳卦者，效用于天地之间，其象为水流而不得息。艮则其劳止，而将以绍来者之生，故成终而即以成始。以意义拟之，大略如此。其详，则朱子之所谓“未详”也。</p>
<p>右第六章。自此以下六章，盖古筮氏有此，以占事应，夫子取其近正者录之于篇，以待占者，非夫子之赞论也。</p>
<p><strong>神也者，妙万物而为言者也。动万物者莫疾乎雷，挠万物者莫疾乎风，燥万物者莫熯乎火，说万物者莫说乎泽，润万物者莫润乎水，终万物始万物者莫盛乎艮。故水火相逮，雷风不相悖，山泽通气，然后能变化，既成万物也。</strong></p>
<p>神者，乾坤合德、健以率顺、顺以承健，氤氳无间之妙用，并行于万物之中者也。故但言六子，不言乾坤，乾坤其神也，张子曰：“一故神，两在故不测。”故方动而启之，旋挠而散之；方熯之，旋润之，方说以解其刚悍之气而使和，旋艮以结为成实之体而使止；两在不测，而乾坤之合用以妙变化者，不以性情功效之殊而相背，无非健顺合一之神为之也。“水火相逮”者，燥湿寒热之异而火入水中、水入火中。其象则河图八、三在左，九、 四在右，而五、十交函于中。以物理推之，则煮水成汤，火逮乎水；以油起焰，水逮乎火也。雷风不相悖，可并作也。山泽通气，气不以山髙泽下而阻也。六子之情才功用大殊，而自小至大，无物不体，自生至死，无时可斁，合一之妙，乾坤固有之知能于斯显矣。惟圣人体之以为德，则劝威合于一致，动静合于一几，进退合一中，大德之敦化者成乎小德之川流，健以无所屈者即顺以无所拂，则人不可知而谓之神矣。易之所以体天地圣人之妙用也。右第七章。</p>
<p>&nbsp;</p>
<p><strong>乾，健也。坤，顺也。震，动也。巽，入也。坎，陷也。离，丽也。艮，止也。兑，说也。</strong></p>
<p>此卦名义也。健顺以德行言；动入止说以功用言；陷丽以时位言。陷者以惩阴之险，故阳得中而忧其陷。丽者以劝阴附阳以求明，故阴得中而谓其相附丽也。右第八章。</p>
<p>&nbsp;</p>
<p><strong>乾为马，坤为牛，震为龙，巽为鸡，坎为豕，离为雉，艮为狗，兑为羊。</strong></p>
<p>此下四章，皆古筮者杂占之说，与彖、爻之辞互有异同，盖非文王、周公所凭以取象之典要，然于物理亦合，故夫子存之，以广所占之征应，要亦未可执也。为云者，推本万事万物之所自出，莫非一阴一阳之道所往来消长之几所造也。见乃谓之象，形乃谓之器，八卦之仁于此而显；其用也，皆八卦之所藏也。充塞于天地之间，周流于日用之际；近取诸身，远取诸物；屈伸感而利生，情伪感而利害生，其动而化者，即静凝而成体；诚不可遗，而体物不遗；或以象，或以数，或以性情功效，或以时位而成。学易者引而伸之以穷理，则德业之崇广亦可知矣，非徒为筮者射覆之用也。右第九章。</p>
<p>&nbsp;</p>
<p><strong>乾为首，坤为腹，震为足，巽为股，坎为耳，离为目，艮为手，兑为口。</strong></p>
<p>此所取象，本为筮者占身中疾痛而设，然因此而见人之一身，无非乾坤六子之德业所自著，则由此而推之血气营卫、筋骸皮肉之络理，又推之动静、语默周旋进反之威仪，又推之喜怒哀乐、爱恶攻取之秩叙，无非健顺阴阳之所合同以生变化，而乘时居位之得失吉凶，应之不爽。君子观象玩占，而于疾眚之去留、言行动作之善恶，皆可因筮以反躬自省而俟天命。盖人身浑然一天道之合体，而天理流行于其中，神之告之，亦以其诚然之理，非但迹象之粗。筮之义如此其大。固不可以技术之小智测也。右第十章。</p>
<p>&nbsp;</p>
<p><strong>乾，天也，故称乎父。坤，地也，故称乎母。</strong></p>
<p>称者，以此之名加彼之辞也。张子西铭“理一分殊”之旨，盖本诸此。父、母者，吾之所生成者也，因之而推其体，则为天地；因此而推其德，则为乾坤。天地大而父母专，天地疏而父母亲，故知父母而不知乾坤者有矣，未有不知父母而知乾坤者也。思吾气之所自生，至健之理存焉；思吾形之所自成，至顺之理在焉；气固父之所临也，形固母 之所授也。故敬爱行，而健顺之实、知能之良，于此而凝承以流行于万理，则见乾于父见坤于母，而天地之道不违矣。是以可名乾以父，名坤以母，而父母之尊亲始昭著而不可昧。六子，皆乾坤之所生也，则吾之有身，备六子之体用性情者，无非父母之所全以生者也，无二本也。而以术数言易者，谓复、姤为小父母，然则生我之父母又其小者。—人而父母三焉，非禽兽之道而何哉！</p>
<p><strong>震一索而得男，故谓之长男。巽一索而得女，故谓之长女。坎再索而得男，故谓之中男。离再索而得女，故谓之中女。艮三索而得男，故谓之少男。兑三索而得女，故谓之少女。</strong></p>
<p>索，求也，揲蓍以求而遇之也。此亦以筮者占父母兄弟子女而设也。于经，惟震、睽、革、归妹著此象，他如师以坎二为长子，大过以巽初为女妻，亦不尽合，筮者因事而占则应耳。阴体立，而阳入为之主，则为男；阳用行，而阴又入之，则为女。阳之入阴以施化，常也。然阳与阴相沦洽，则阴又以其柔润之化，入于阳中，故巽、离、兑以阴感阳而起化，氤氳化醇之妙，不可以一例求也。右第十一章。</p>
<p>&nbsp;</p>
<p><strong>乾为天，为圆，为君，为父，为玉，为金，为寒，为冰，为大赤，为良马，为老马，为瘠马，为驳马，为木果。</strong></p>
<p>圆以物之形象言。驳马，或谓食虎豹之兽；然言驳马，则固马也。驳者，性不驯良。果有木生，有蔓生。言木者，桃杏之属，别于蔓生者。</p>
<p><strong>坤为地，为母，为布，为釜，为吝啬，为均，为子母牛，为大舆，为文，为众，为柄，其于地也为黑。</strong></p>
<p>分物得平之谓均。坤为地，而言于地为黑者，以之占地，则应在黎黑之土也。</p>
<p><strong>震为雷，为龙，为玄黄，为旉fu，为大涂，为长子，为决躁，为苍莨lang竹，为萑苇；其于马也，为善鸣，为*足，为作足，为的颡，其于稼也，为反生；其究为健，为蕃鲜。</strong></p>
<p>旉，花也。涂，路也。决躁，占事者当速决而躁动也。苍莨竹，色苍翠而叶茂盛者。*足，足骹白。作足，足数动，马壮则然。的颡，当额白。反生，已槁而复生。究，言其成功也。健，谓马。蕃鲜谓稼鲜荣盛也。</p>
<p><strong>巽为木，为风，为长女，为绳直，为工，为白，为长，为髙，为进退，为不果，为奥；其于人也，为寡发，为广颡，为多白眼，为近利市三倍；其究为躁卦。</strong></p>
<p>绳直，引绳以定墙屋之基。进退，事不决。不果，志不定。近利，得财贿也。三倍，三倍其息。其究，以人言，躁不宁也。</p>
<p><strong>坎为水，为沟渎，为隐伏，为矫輮，为弓轮；其于人也，为加忧，为心病，为耳痛</strong>_句<em><strong>，为血卦，为赤；其于马也，为美脊，为亟心，为下首，为薄蹄，为曳；其于舆也，为多眚</strong></em>句_<strong>，为通，为月，为盗；其于木也，为坚多心。</strong></p>
<p>隐伏，以人情言。矫以为弓，轮以为轮，相承言之。血卦，当见血也。赤者，血色，亦相承言之。亟心，性速也。下首，皆不髙举，马疾驰则然。曳，入曳之不行。多眚，多隙漏也。通者，事得顺利，</p>
<p><strong>离为火，为日，为电，为中女，为甲冑，为戈兵：其于人也，为大腹</strong>_句_<strong>；为乾卦，为鳖，为蟹，为贏，为蚌，为龟，其于木也，为科上槁。</strong></p>
<p>大腹，丁奚病。乾，旱也。科，枝杪也。贏与螺通。</p>
<p><strong>艮为山，为径路，为小石，为门阙，为果蓏luo，为阍寺，为指，为狗，为鼠，为黔喙之属；其于木也，为坚多节。</strong></p>
<p>果蓏，蔓生果舐瓤之属。阍寺，刑人守门者。黔喙，鸟兽之喙黑者。</p>
<p><strong>兑为泽，为少女，为巫，为口舌，为毀折，为附决，其于地也，为刚卤</strong>_句_<strong>，为妾，为羊。</strong></p>
<p>毁折以物言。附决以事言，谓相倚附而得决也。</p>
<p>右第十二章。本义云：“此章广八卦之象，其间多不可晓者，求之于经，亦不尽合。”盖古筮人因象推求以待问，与后世射覆之术略同，为类甚繁，故荀爽集九家解，更有多占，而夫子取其理之可通者存之。实则尽天下之物，天下之事，天下之情伪，皆卦象之所固有，则占者以意求之，无不可验，而初不必拘于一定之说。故文王、周公所取象者，如坤言马，言冰之类，又与此别，君子之筮，以审于义，而利自在焉，则笃信文、周之象数，冒天下之道而已足。若专为筮人而占细事小物之得失利害，则当于理者，亦时相符合，是以圣人亦存而不废焉。</p>
<p>&nbsp;</p>


			  <br>
			  <div align="center" class="mobileHide">
			    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACLUlEQVR42u3aS27DMAxF0ex/0y7QWRCAuY9Mipq6HhmpYetowPKjxwNf1+/1el8///ok+Z28v3nJkCHjtoyrvGpGvayazb9Vr02GDBnnMHiQnQff+g18C2TIkCGDBFb+194SZciQIWP+uhRTp3d1aJYhQ4YMUsQ2PzBIFr9Si8uQIeOGjMlg4Nv3fzTfkCFDxj9mXK2Lt/X5V0brkSFDxmoGKT7TWEcwPEEMArEMGTKWMnqtMc5OC920WH36vyFDhoyDGeSXXrOMLBFthAwZMlYzeHjtHcuoR5UkxQxCvAwZMpYyeoceULoW3k8adjJkyNjNmBzeIgniJAUcFdIyZMhYxOA+3iBLj4j1QrMMGTLOYfBhZO9gRO8NdYKIxpkyZMhYyiCP9lpynNo7pypDhoxzGDwhS9m9qMhTRhkyZJzD6H24FzonpWz8IhkyZKxj8JQubfpPDmGk2y1DhoxNDB4uJyQyfkjbcG/OjMiQIWMRo7d0nkSmjbYa/GY7ZMiQcQAj/QDfAp728UAcz2BlyJCxiMGHjqQ+njOabTUZMmSsY9SkdMSYJoJkg9KumgwZMjYxrvAi4TINyr1UVYYMGecwJscg5ge50qNmQUErQ4aMdYw0pUvL1zTspmNRGTJknMPgobNXjvJNadbiMmTIkNEicTAfoH4s4MqQIWMpg3+YN87Im1H9LUOGjAMYpIjtLYW31eLCVYYMGccwJoOBycCgt+j0iIYMGTJuzvgBij+TYcvCWn0AAAAASUVORK5CYII=" text="船山文集《说卦传》">
				<h4>移动设备 扫码阅读</h4>
			  </div>    <!-- add -->

		</div>

        <blockquote class="post-copyright">
    
    <div class="content">
        
        文章标题：<a href="/article/23375.html">船山文集《说卦传》</a></br>原文链接：<a href="/article/23375.html" target="_blank" rel="external">https://www.zhinuo.space/article/23375.html</a></br>
        
        

    </div>
    
    <footer>
        <a href="https://www.zhinuo.space">
            <img src="/images/avatar.jpg" alt="zhinuo">
            zhinuo
        </a>
    </footer>
</blockquote>

        
<div class="page-reward">
    <a id="rewardBtn" href="javascript:;" class="page-reward-btn waves-effect waves-circle waves-light">赏</a>
</div>



        <div class="post-footer" style="text-align: center;">
            
	<ul class="article-tag-list"><li class="article-tag-list-item"><a class="article-tag-list-link" href="/tags/六十四卦/">六十四卦</a></li><li class="article-tag-list-item"><a class="article-tag-list-link" href="/tags/周易/">周易</a></li><li class="article-tag-list-item"><a class="article-tag-list-link" href="/tags/国学/">国学</a></li><li class="article-tag-list-item"><a class="article-tag-list-link" href="/tags/王夫之/">王夫之</a></li><li class="article-tag-list-item"><a class="article-tag-list-link" href="/tags/说卦传/">说卦传</a></li></ul>


            
<div class="page-share-wrap">
    

<div class="page-share" id="pageShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/23375.html&title=《船山文集《说卦传》》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/23375.html&title=《船山文集《说卦传》》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/23375.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《说卦传》》 — 布袋知诺&url=https://www.zhinuo.space/article/23375.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/23375.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>



    <a href="javascript:;" id="shareFab" class="page-share-fab waves-effect waves-circle">
        <i class="icon icon-share-alt icon-lg"></i>
    </a>
</div>



        </div>
    </div>

    
<nav class="post-nav flex-row flex-justify-between">
  
    <div class="waves-block waves-effect prev">
      <a href="/article/15196.html" id="post-prev" class="post-nav-link">
        <div class="tips"><i class="icon icon-angle-left icon-lg icon-pr"></i> Prev</div>
        <h4 class="title">船山文集《序卦传》</h4>
      </a>
    </div>
  

  
</nav>



    











    <!-- Valine Comments -->
    <div class="comments vcomment" id="comments"></div>
    <script src="//cdn1.lncld.net/static/js/3.0.4/av-min.js"></script>
    <script src="//unpkg.com/valine@latest/dist/Valine.min.js"></script>
    <!-- Valine Comments script -->
    <script>
        var GUEST_INFO = ['nick','mail','link'];
        var guest_info = 'nick,mail,link'.split(',').filter(function(item){
          return GUEST_INFO.indexOf(item) > -1
        });
        new Valine({
            el: '#comments',
            notify: 'false' == 'true',
            verify: 'false' == 'true',
            appId: "olVvvCLnmC5nKeBbzbc4o0aT-gzGzoHsz",
            appKey: "6PzRIlHrejISfXLQDYmH2CO7",
            avatar: "mm",
            placeholder: "闻言如见其人",
            guest_info: guest_info.length == 0 ? GUEST_INFO : guest_info,
            pageSize: "10"
        })
    </script>
    <!-- Valine Comments end -->













</article>

<div id="reward" class="page-modal reward-lay">
    <a class="close" href="javascript:;"><i class="icon icon-close"></i></a>
    <h3 class="reward-title">
        <i class="icon icon-quote-left"></i>
        ！赏块 ¥ $ 爽快！
        <i class="icon icon-quote-right"></i>
    </h3>
    <div class="reward-content">
        
        <div class="reward-code">
            <img id="rewardCode" src="/images/wechat.png" alt="打赏二维码">
        </div>
        
        <label class="reward-toggle">
            <input id="rewardToggle" type="checkbox" class="reward-toggle-check"
                data-wechat="/images/wechat.png" data-alipay="/images/alipay.png">
            <div class="reward-toggle-ctrol">
                <span class="reward-toggle-item wechat">微信</span>
                <span class="reward-toggle-label"></span>
                <span class="reward-toggle-item alipay">支付宝</span>
            </div>
        </label>
        
    </div>
</div>



</div>

        <footer class="footer">
    <div class="top">
        <p>
			<span>博客遵循 <a href="http://creativecommons.org/licenses/by-nc-sa/4.0/" target="_blank" title="BY-NC-SA 4.0"><i class="icon icon-lg icon-cc"></i></a>
	<!-- <span id="busuanzi_container_site_uv" title="访客数" style='display:none'>
    <i class="icon icon-hourglass-start"> <span id="busuanzi_value_site_uv"></span></i>
    </span>    mod -->
    <span id="busuanzi_container_site_pv" title="访问量" style='display:none'>
    <i class="icon icon-heart">  <span id="busuanzi_value_site_pv"></span></i>
    </span>

</span>
            
		</p>
    </div>
    <div class="bottom">
        <p>
            <span><a href="https://github.com/yscoder/hexo-theme-indigo" target="_blank">indigo</a> Theme by Yusen.</span>
            <span><a href="/">布袋知诺</a> &copy; 2016-2019</span>
        </p>
    </div>
</footer>

    </main>
    <div class="mask" id="mask"></div>
<a href="javascript:;" id="gotop" class="waves-effect waves-circle waves-light"><span class="icon icon-lg icon-chevron-up"></span></a>



<div class="global-share" id="globalShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/23375.html&title=《船山文集《说卦传》》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/23375.html&title=《船山文集《说卦传》》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/23375.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《说卦传》》 — 布袋知诺&url=https://www.zhinuo.space/article/23375.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/23375.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>


<div class="page-modal wx-share" id="wxShare">
    <a class="close" href="javascript:;"><i class="icon icon-close"></i></a>
    <p>扫一扫，分享到微信</p>
    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACLUlEQVR42u3aS27DMAxF0ex/0y7QWRCAuY9Mipq6HhmpYetowPKjxwNf1+/1el8///ok+Z28v3nJkCHjtoyrvGpGvayazb9Vr02GDBnnMHiQnQff+g18C2TIkCGDBFb+194SZciQIWP+uhRTp3d1aJYhQ4YMUsQ2PzBIFr9Si8uQIeOGjMlg4Nv3fzTfkCFDxj9mXK2Lt/X5V0brkSFDxmoGKT7TWEcwPEEMArEMGTKWMnqtMc5OC920WH36vyFDhoyDGeSXXrOMLBFthAwZMlYzeHjtHcuoR5UkxQxCvAwZMpYyeoceULoW3k8adjJkyNjNmBzeIgniJAUcFdIyZMhYxOA+3iBLj4j1QrMMGTLOYfBhZO9gRO8NdYKIxpkyZMhYyiCP9lpynNo7pypDhoxzGDwhS9m9qMhTRhkyZJzD6H24FzonpWz8IhkyZKxj8JQubfpPDmGk2y1DhoxNDB4uJyQyfkjbcG/OjMiQIWMRo7d0nkSmjbYa/GY7ZMiQcQAj/QDfAp728UAcz2BlyJCxiMGHjqQ+njOabTUZMmSsY9SkdMSYJoJkg9KumgwZMjYxrvAi4TINyr1UVYYMGecwJscg5ge50qNmQUErQ4aMdYw0pUvL1zTspmNRGTJknMPgobNXjvJNadbiMmTIkNEicTAfoH4s4MqQIWMpg3+YN87Im1H9LUOGjAMYpIjtLYW31eLCVYYMGccwJoOBycCgt+j0iIYMGTJuzvgBij+TYcvCWn0AAAAASUVORK5CYII=" alt="微信分享二维码">
</div>




    <script src="//cdn.bootcss.com/node-waves/0.7.4/waves.min.js"></script>
<script>
var BLOG = { ROOT: '/', SHARE: true, REWARD: true };


lazyScripts.push('//s95.cnzz.com/z_stat.php?id=1260833485&web_id=1260833485')

</script>

<script src="/js/main.min.js?v=1.7.1"></script>


<div class="search-panel" id="search-panel">
    <ul class="search-result" id="search-result"></ul>
</div>
<template id="search-tpl">
<li class="item">
    <a href="{path}" class="waves-block waves-effect">
        <div class="title ellipsis" title="{title}">{title}</div>
        <div class="flex-row flex-middle">
            <div class="tags ellipsis">
                {tags}
            </div>
            <time class="flex-col time">{date}</time>
        </div>
    </a>
</li>
</template>

<script src="/js/search.min.js?v=1.7.1" async></script>






<!-- <script async src="//busuanzi.ibruce.info/busuanzi/2.3/busuanzi.pure.mini.js"></script> -->
<script src="/js/busuanzi.js"></script>    <!-- add -->



<script>
(function() {
    var OriginTitile = document.title, titleTime;
    document.addEventListener('visibilitychange', function() {
        if (document.hidden) {
            document.title = '知诺';
            clearTimeout(titleTime);
        } else {
            document.title = '';
            titleTime = setTimeout(function() {
                document.title = OriginTitile;
            },2000);
        }
    });
})();
</script>



<script>!function(i){var o=Array.prototype.slice.call(document.querySelectorAll("img[data-original]"));function r(t,e){var n=new Image,i=t.getAttribute("data-original");n.onload=function(){t.src=i,e&&e()},n.src=i}function t(){for(var t=0;t<o.length;t++)e=o[t],void 0,0<=(n=e.getBoundingClientRect()).top&&0<=n.left&&n.top<=(i.innerHeight||document.documentElement.clientHeight)&&r(o[t],function(){o.splice(t,t)});var e,n}t(),i.addEventListener("scroll",t)}(this);</script></body>
</html>
