<!DOCTYPE html>
<html>
<head>
    

    

    



    <meta charset="utf-8">
    
    
    
    
      <link rel="amphtml" href="https://www.zhinuo.space/article/7a85762b.html/amp/index.html">
    
    
    <title>船山文集《周易外传》乾 | 布袋知诺 | 知行诺一</title>
    <meta name="viewport" content="width=device-width, initial-scale=1, maximum-scale=1">
    
    <meta name="theme-color" content="#65002F">
    
    
    <meta name="keywords" content="阴阳,六十四卦,周易,王夫之">
    <meta name="description" content="乾 (综卦乾 错卦坤 交互卦乾 本乾重乾)一道，体乎物之中以生天下之用者也。物生而有象，象成而有数，数资乎动以起用而有行，行而有得于道而有德。因数以推象，道自然者也，道自然而弗藉于人；乘利用以观德，德不容已者也，致其不容已而人可相道。道弗藉人，则人与物俱生以俟天之流行，而人废道；人相道，则择阴阳之粹以审天地之经，而易统天。故乾取用之德而不取道之象，圣人所以扶人而成其能也。盖历选于阴阳，审其起人之大">
<meta name="keywords" content="阴阳,六十四卦,周易,王夫之">
<meta property="og:type" content="article">
<meta property="og:title" content="船山文集《周易外传》乾">
<meta property="og:url" content="https://www.zhinuo.space/article/7a85762b.html">
<meta property="og:site_name" content="布袋知诺">
<meta property="og:description" content="乾 (综卦乾 错卦坤 交互卦乾 本乾重乾)一道，体乎物之中以生天下之用者也。物生而有象，象成而有数，数资乎动以起用而有行，行而有得于道而有德。因数以推象，道自然者也，道自然而弗藉于人；乘利用以观德，德不容已者也，致其不容已而人可相道。道弗藉人，则人与物俱生以俟天之流行，而人废道；人相道，则择阴阳之粹以审天地之经，而易统天。故乾取用之德而不取道之象，圣人所以扶人而成其能也。盖历选于阴阳，审其起人之大">
<meta property="og:locale" content="zh-CN">
<meta property="og:updated_time" content="2019-04-05T22:16:09.512Z">
<meta name="twitter:card" content="summary">
<meta name="twitter:title" content="船山文集《周易外传》乾">
<meta name="twitter:description" content="乾 (综卦乾 错卦坤 交互卦乾 本乾重乾)一道，体乎物之中以生天下之用者也。物生而有象，象成而有数，数资乎动以起用而有行，行而有得于道而有德。因数以推象，道自然者也，道自然而弗藉于人；乘利用以观德，德不容已者也，致其不容已而人可相道。道弗藉人，则人与物俱生以俟天之流行，而人废道；人相道，则择阴阳之粹以审天地之经，而易统天。故乾取用之德而不取道之象，圣人所以扶人而成其能也。盖历选于阴阳，审其起人之大">
    
        <link rel="alternate" type="application/atom+xml" title="布袋知诺" href="/rss2.xml">
    
    <link rel="shortcut icon" href="/images/favicon.ico">
    <link rel="stylesheet" href="/css/style.css?v=1.7.1">
    <script>window.lazyScripts=[]</script>

    <!-- custom head -->
    

</head>

<body>
    <div id="loading" class="active"></div>

    <aside id="menu" class="hide" >
  <div class="inner flex-row-vertical">
    <a href="javascript:;" class="header-icon waves-effect waves-circle waves-light" id="menu-off">
        <i class="icon icon-lg icon-close"></i>
    </a>
    <div class="brand-wrap" style="background-image:url(/images/brand.jpg)">
      <div class="brand">
        <a href="/" class="avatar waves-effect waves-circle waves-light">
          <img src="/images/avatar.jpg">
        </a>
        <hgroup class="duce">
          <h5 class="nickname">zhinuo</h5>
          <a href="mailto:budaig@outlook.com" title="budaig@outlook.com" class="mail">budaig@outlook.com</a>
        </hgroup>
      </div>
    </div>
    <div class="scroll-wrap flex-col">
      <ul class="nav">
        
            <li class="waves-block waves-effect">
              <a href="/"  >
                <i class="icon icon-lg icon-home"></i>
                首页
              </a>
            </li>
        
            <li class="waves-block waves-effect">
              <a href="/categories"  >
                <i class="icon icon-lg icon-tasks"></i>
                分类
              </a>
            </li>
        
            <li class="waves-block waves-effect">
              <a href="/archives"  >
                <i class="icon icon-lg icon-archives"></i>
                归档
              </a>
            </li>
        
            <li class="waves-block waves-effect">
              <a href="/intro"  >
                <i class="icon icon-lg icon-hashtag"></i>
                自话
              </a>
            </li>
        
            <li class="waves-block waves-effect">
              <a href="https://github.com/wegome" target="_blank" >
                <i class="icon icon-lg icon-github"></i>
                Github
              </a>
            </li>
        
            <li class="waves-block waves-effect">
              <a href="https://www.weibo.com/budaig" target="_blank" >
                <i class="icon icon-lg icon-weibo"></i>
                Weibo
              </a>
            </li>
        
      </ul>

          <hr style="margin-top: 10px; margin-bottom: 10px;">
		        
                <ul style="padding: 0 16px;"><a href="/rss2.xml" target="_blank"><i class="icon icon-rss-square"></i> RSS 订阅</a></ul>
              
		        
                <ul style="padding: 0 16px;">Hosted by <a href="https://pages.coding.me" target="_blank" style="font-weight: bold">Coding Pages</a></ul>
              


    </div>
  </div>
</aside>

    <main id="main">
        <header class="top-header" id="header">
    <div class="flex-row">
        <a href="javascript:;" class="header-icon waves-effect waves-circle waves-light on" id="menu-toggle">
          <i class="icon icon-lg icon-navicon"></i>
        </a>
        <div class="flex-col header-title ellipsis">船山文集《周易外传》乾</div>
        
        <div class="search-wrap" id="search-wrap">
            <a href="javascript:;" class="header-icon waves-effect waves-circle waves-light" id="back">
                <i class="icon icon-lg icon-chevron-left"></i>
            </a>
            <input type="text" id="key" class="search-input" autocomplete="off" placeholder="输入要查找的关键字">
            <a href="javascript:;" class="header-icon waves-effect waves-circle waves-light" id="search">
                <i class="icon icon-lg icon-search"></i>
            </a>
        </div>
        
        
        <a href="javascript:;" class="header-icon waves-effect waves-circle waves-light" id="menuShare">
            <i class="icon icon-lg icon-share-alt"></i>
        </a>
        
    </div>
</header>
<header class="content-header post-header">

    <div class="container fade-scale">
        <h1 class="title">船山文集《周易外传》乾</h1>
        <h5 class="subtitle">
            
                <time datetime="2019-02-28T07:06:21.000Z" itemprop="datePublished" class="page-time">
  2019年02月28日 @ 15:06
</time>


	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>

            
        </h5>
    </div>

    


</header>


<div class="container body-wrap">
    
    <aside class="post-widget">
        <nav class="post-toc-wrap post-toc-shrink" id="post-toc">
            <h4>TOC</h4>
            <ol class="post-toc"><li class="post-toc-item post-toc-level-3"><a class="post-toc-link" href="#乾-综卦乾-错卦坤-交互卦乾-本乾重乾"><span class="post-toc-text">乾 (综卦乾 错卦坤 交互卦乾 本乾重乾)</span></a><ol class="post-toc-child"><li class="post-toc-item post-toc-level-4"><a class="post-toc-link" href="#一"><span class="post-toc-text">一</span></a></li><li class="post-toc-item post-toc-level-4"><a class="post-toc-link" href="#二"><span class="post-toc-text">二</span></a></li><li class="post-toc-item post-toc-level-4"><a class="post-toc-link" href="#三"><span class="post-toc-text">三</span></a></li><li class="post-toc-item post-toc-level-4"><a class="post-toc-link" href="#四"><span class="post-toc-text">四</span></a></li><li class="post-toc-item post-toc-level-4"><a class="post-toc-link" href="#五"><span class="post-toc-text">五</span></a></li><li class="post-toc-item post-toc-level-4"><a class="post-toc-link" href="#六"><span class="post-toc-text">六</span></a></li><li class="post-toc-item post-toc-level-4"><a class="post-toc-link" href="#七"><span class="post-toc-text">七</span></a></li><li class="post-toc-item post-toc-level-4"><a class="post-toc-link" href="#八"><span class="post-toc-text">八</span></a></li></ol></li></ol>
        </nav>
    </aside>


<article id="post-船山文集-周易外传-乾"
  class="post-article article-type-post fade" itemprop="blogPost">

    <div class="post-card">
        <h1 class="post-card-title">船山文集《周易外传》乾</h1>
        <div class="post-meta">
            <time class="post-time" title="config.4pmt4_for6pmt" datetime="2019-02-28T07:06:21.000Z"  itemprop="datePublished">2019年02月28日 @ 15:06</time>

            
	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>



            
<span id="busuanzi_container_page_pv" title="浏览" style='display:none'>
    <i class="icon icon-eye icon-pr"> </i><span id="busuanzi_value_page_pv"></span>
</span>


        </div>
        <div class="post-content" id="post-content" itemprop="postContent">
            <h3 id="乾-综卦乾-错卦坤-交互卦乾-本乾重乾"><a href="#乾-综卦乾-错卦坤-交互卦乾-本乾重乾" class="headerlink" title="乾 (综卦乾 错卦坤 交互卦乾 本乾重乾)"></a>乾 (综卦乾 错卦坤 交互卦乾 本乾重乾)</h3><h4 id="一"><a href="#一" class="headerlink" title="一"></a>一</h4><p>道，体乎物之中以生天下之用者也。物生而有象，象成而有数，数资乎动以起用而有行，行而有得于道而有德。因数以推象，道自然者也，道自然而弗藉于人；乘利用以观德，德不容已者也，致其不容已而人可相道。道弗藉人，则人与物俱生以俟天之流行，而人废道；人相道，则择阴阳之粹以审天地之经，而易统天。故乾取用之德而不取道之象，圣人所以扶人而成其能也。盖历选于阴阳，审其起人之大用者而通三才之用也。天者象也，乾者德也，是故不言天而言乾也。<br>且夫天不偏阳，地不偏阴；男不偏阳，女不偏阴；君子不偏阳，小人不偏阴。天地，其位也；阴阳，其材也；乾坤，其德也。材无定位而有德，德善乎材以奠位者也，故曰“天行健”。行，则周乎地外、入乎地中而皆行矣，岂有位哉？是故男徳刚而女德柔，君子德明而小人德暗。男女各有魂魄，君子小人各有性情。男不无阴，而以刚奇施者，其致用阳；女不无阳，而以柔偶受者，其致用阴。是故易之云乾，云其致用者而已。<br>由此言之，君子有情而小人有性，明矣。故小人之即于暗也，岂无颍光不昧、知惭思悔之时哉？此则乾之丽于小人者未尝绝。惟恃其自然，忘其不容已，则乾不绝小人而小人绝乾，故易于小人，未尝不正告焉。穆姜筮占四德而惧，其验也。六阳之卦为乾，乾为天，易不云“天”而云“乾”，用此义也。<br>或曰“男不偏阳女不偏阴，所以使然者天地。天不偏阳地不偏阴，所以使然者谁也？”曰：道也。曰“老氏之言曰‘有物混成，先天地生。’今曰‘道使天地然’，是先天地而有道矣；‘不偏而成’是混成矣。然则老子之言信乎？”<br>曰：非也。道者，天地精粹之用，与天地并行而未有先后者也。使先天地以生，则有有道而无天地之日矣，彼何寓哉？而谁得“字之曰道”？天地之成男女者，日行于人之中而以良能起变化，非碧霄黄垆取给而来贶kuang之，奚况于道之与天地，且先立而旋造之乎？<br>若夫“混成”之云，见其合而不知其合之妙也。故曰“无极而太极”，无极而必太极矣。太极动而生阳，静而生阴，动静各有其时，一动一静各有其纪，(于)[如]是者乃谓之道。今夫水谷之化为清浊之气以育荣卫，其化也合同，其分也纤悉，不然则病。道有留滞于阴阳未判之先而混成者，则道病矣，而恶乎其生天地也？<br>夫道之生天地者，则即天地之体道者是已。故天体道以为行则健而乾，地体道以为势则顺而坤，无有先之者矣。体道之全，而行与势各有其德，无始混而后分矣。语其分，则有太极而必有静动之殊矣；语其合，则形器之余終无有偏焉者，而亦可谓之“混成”矣。夫老氏则恶足以语此哉！<br>故圣人见道之有在于六阳者，而知其为乾之德，知其德之乾，则择而执之以利用，故曰“君子行此四德者，故曰‘乾元亨利贞’”也。</p>
<h4 id="二"><a href="#二" class="headerlink" title="二"></a>二</h4><p>“贞”者“事之干”也，信也。于时为冬，于化为藏，于行为土，于德为实，皆信也。然则四德何以不言智乎？<br>彖云“大明终始，六位时成”，则言智也。今夫水，火资之以能熟，木资之以能生，金资之以能莹，土资之以能浃。是故夫智，仁资以知爱之真，礼资以知敬之节，义资以知制之宜，信资以知诚之实；故行乎四德之中，而彻乎六位之终始。终非智则不知终，始非智则不知始。故曰“智譬则巧也”，巧者圣之终也；曰“择不处仁，焉得智”，择者仁之始也。是智统四德，而遍历其位，故曰“时成”。各因其时而藉以成，智亦尊矣。<br>虽然，尊者非用，用者非尊。其位则寄于四德，而非有专位也。今夫水，非火则无以济，非木则无以屯，非金则无以节，非土则无以比。是故夫智，不丽乎仁则察而刻，不丽乎礼则慧而轻，不丽乎义则巧而术，不丽乎信则变而谲jue，俱无所丽则浮荡而炫其孤明。幻妄行则君子荒唐，机巧行则细人掸阖。故四德可德，而智不可德；依于四德，效大明之功，而无专位。故曰“君子行此四德者”，知而后行之，行之为贵，而非但知也。<br>惟不知此，故老氏谓上善之若水，而释氏以瓶水青天之月为妙悟之宗。其下者则刑名之察，权谋之机，皆崇智以废德。乃知大易之教，为法天正人之极则也。子曰“逝者如斯夫，不舍昼夜。”夫逝者逝矣，而将据之以为德乎？</p>
<h4 id="三"><a href="#三" class="headerlink" title="三"></a>三</h4><p>先儒之言“元”曰“天下之物，原其所自，未有不善。成而后有败，败非先成者也；有得而后有失，非得而何以有失也?”请为之释曰“原其所自，未有不善”，则既推美于大始矣。抑据成败得失以征其后先，则是刑名器数之说，非以言德矣。文言曰“元者，善之长也。”就善而言，元固为之长矣。比败以观成，立失以知得，则事之先，而岂善之长乎？彖曰“大哉乾元，万物资始。”元者，统大始之德，居物生之先者也，成必有造之者，得必有予之者，(矣)[已]臻于成与得矣，是人事之究竟，岂生生之大始乎？<br>有木而后有车，有土而后有器，车器生于木土，为所生者为之始。揉之斫之，埏之埴之，车器乃成，而后人乃得之。既成既得，物之利用者也，故曰“利物和义。”成得之未败失者，利物之义也。<br>夫一阴一阳之始，方继乎善，初成乎性。天人授受往来之际，止此生理为之初始，故推善之所自生，而赞其德曰“元”。成性以还，凝命在躬，元德绍而仁之名乃立，天理日流，初终无间，亦且日生于人之心。惟嗜欲薄而心牖开，则资始之元亦日新而与心遇，非但在始生之俄倾。<br>而程子“鸡雏观仁”之说，未为周徧。要其胥为所得所成之本原，而非从功名利赖之已然者争败失之先，则一也。意者，立成败得失之衡，以破释氏之淫辞邪？则得之尔矣。<br>释氏之言，销总、别、同、异、成、坏之六相，使之相参相入，而曰“一念缘起无生”。盖欲齐成败得失于一致，以立真空之宗，而不知败者败其所成，失者失其所得，则失与败因得与成而见，在事理之已然，有不容昧者。故奖成与得，以著天理流行之功效，使知败与失者，皆人情弱丧之积，而非事理之所固有，则双泯理事，捐弃伦物之邪说不足以立。虽然，于以言资始之“元”，则未也。<br>是故合成败、齐得失以为宗，释氏“缘起”之旨也。执成败、据得失以为本，法家“名实”之论也。执其固然忘其所以然，而天下之大本不足以立。以成为始以得为德，而生生之仁不著，吾惧夫执此说者之始于义而终于利矣。<br>夫功于天下，利于民物，亦仁者之所有事，而以为资始之大用即此在焉，则“享其利者为有德”；亦且不知君子正谊明道之志，未尝摈失与败而以为非道之存，况天之育万物而非以为功者哉！“元”者，仁也，“善之长”也，君子之以长人者也。成败得失，又奚足论之有！</p>
<h4 id="四"><a href="#四" class="headerlink" title="四"></a>四</h4><p>易之有位也，有同异而后有贵贱，有应感而后有从违。若夫乾，则六阳均而成象者也。合六如一，不见其异；六均一致，不相为感；故曰“大明终始。”终始不殊，六龙皆御矣。<br>惟既已成乎卦也，则亦有其序也。不名之为贵贱，而名之曰先后。先后者时也，故曰“六位时成。”君子之安其序也，必因其时。先时不争，后时不失，尽道时中以俟命也。乃均之为龙德，则固不可得而贵贱之。初者，时之“潜”也；二者，时之“见”也；三者，时之“惕”也；四者，时之“跃”也；五者，时之“飞”也；上者，时之“亢”也。一代之运，有建、有成、有守；一王之徳，有遵养、有燮伐、有耆qi定；一徳之修，有适道、有立、有权；推而大之，天地之数，有子半、有午中、有向晦；近而取之，夫人之身，有方刚、有既壮、有已衰；皆乾之六位也。故象曰“君子以自强不息”，勉以乘时也。<br>然则初之“潜龙”，其异于蛊之“高尚”、遁之“肥”，明矣。太王翦商以前，公刘迁豳bin以后，周之潜也。十三年之侯服，武之潜也。而不特此，礼所自制，乐所自作，治所自敷，教所自立，未有事而基命于宥密，终日有其潜焉。有其“潜”，所以效其“见”也。若秦之王也，穆、康以来，献、武以降，汲汲于用，以速其飞，而早已自处于“亢”。当其潜而不能以潜养之，则非龙德矣。非龙德而尸其位，岂有幸哉！故初之“勿用”，天所以敦其化，人所以深其息。故曰“君子以成德为行，日可见之行”，此之谓也。</p>
<h4 id="五"><a href="#五" class="headerlink" title="五"></a>五</h4><p>天以不远物为化，圣人以不远物为德，故天仁爱而圣人忠恕。未有其德，不能无歉于物，有其徳者，无所复歉于己。初之为潜，龙德成矣。龙德成而有绝类于愚贱之忧，则大而化者二之功。迩而察者将毋为二之所不(屑)[用]也？虽然，彼龙者岂离田以自伐其善哉！故曰“见龙在田”。王道始于耕桑，君子慎于袺jie襘。尸愚贱之劳文王所以服康田也。修愚贱之节卫武所以勤洒埽也。故天下蒙其德施，言行详其辨聚，坦然宽以容物，温然仁以畜众，非君徳，谁能当此哉！位正中而体居下，龙于其时，有此德矣。然则驰情于玄怳，傲物以高明者，天下岂“利见”有此“大人”乎？</p>
<h4 id="六"><a href="#六" class="headerlink" title="六"></a>六</h4><p>九四之跃，时劝之也；九五之飞，时叶之也；上九之亢，时穷之也。若其德之为龙，则均也。夫乾尽于四月而姤起焉，造化者岂以阳之健行而怙其终哉？时之穷，穷则灾矣。然而“先天而弗违”，则有以消其穷；“后天而奉时者”，则有以善其灾。故曰“择祸莫如轻。”知择祸者，悔而不失其正之谓也。<br>朱、均之不肖，尧、舜之穷也；桀、纣之丧师，禹、汤之穷也。尧、舜不待其穷，而先传之贤以消穷，灾不得而犯焉。禹、汤之持其穷也，建亲贤，崇忠质。不能使天下无汤、武，而非汤、武则夏、商不亡，终不丧于夷狄、盗贼之手。景亳之命，宗周之步，犹禹、汤进诸廷而授之矣。三代以下，忌穷而悔，所以处亢者失其正也。而莫灾于秦、宋之季。秦祚短于再传，宋宝沦于非类。彼盖詹詹然日丧亡之为忧，而罢诸侯，削兵柄，自弱其辅，以延夷狄、盗贼，而使乘吾之短垣。逮其末也，欲悔而不得，则抑可为大哀也已！呜呼！龙德成矣，而不能不亢，亢而不能不灾。君子于乾之终，知姤之始，亦勿俾羸豕之蹢躅，交于中国哉！</p>
<h4 id="七"><a href="#七" class="headerlink" title="七"></a>七</h4><p>天积日以为岁功，岁功相积而德行其中。然期三百六旬之中，擅一日以为之始，则万物听命于此一曰，德以有系而不富矣！且一日主之，余日畔之，一日勤之，余日逸之，其为旷德，可胜言哉！<br>夫“用九”者，天行之健，不得不极，故其策二百一十有六，自冬至子初授一策，以极于大暑后之四日，夏功成，火德伏，而后天之施乃讫焉。则前乎此者，虽夏至当上九之亢，而乾行固未息也。故坤不逮期之半，而乾行过之。其刚健精粹，自强不息者，六爻交任其劳而不让，二百一十六策合致其能而不相先。群龙皆有首出之能，而无专一之主，故曰“天德不可为首”，明非一策一爻之制命以相役也。<br>然则一元之化，一代之治，一人之生，一善之集，一日之修，一念之始，相续相积，何有非自强之时，可曰“得其要而不劳，择其胜而咸利”乎？故论必定于盖棺，德必驯于至极，治必臻于累仁。用九之吉，吉以此尔。<br>自老氏之学以居錞处后，玩物变而乘其衰，言易者惑焉。乃曰“阳刚不可为物先。”夫雷出而华荣，气升而灰动，神龙不为首而谁为首乎？德不先刚，则去欲不净；治不先刚，则远佞不速。妇乘夫，臣干君，夷凌夏，皆阳退听以让阴柔之害也，况足以语天德乎！</p>
<h4 id="八"><a href="#八" class="headerlink" title="八"></a>八</h4><p>“知至至之，知终终之。”大哉！易不言中而可绎矣。夫离“田”而上即“天”也，离“天”而下即“田”也。出乎田，未入乎天，此何位乎？抑何时乎？析之不容毫发，而充之则肆其弥亘。保合之为太和，不保不合则间气乘，而有余、不足起矣。乘而下退，息于田而为不足；乘而上进，与于天而为有余。不足则不可与几，有余则不可与存义。勉其不足之谓文，裁其有余之谓节。节文著而礼乐行，礼乐行而中和之极建。是故几者所必及也，义者所必制也。人为之必尽，一间未达而功较密也。天化之无方，出位以思而反失其素也。舍愚不肖之偷，而绝贤知之妄，日夕焉于斯，择之执之，恶容不“乾乾”“惕若”哉！<br>夫九三者功用之终，过此则行乎其位矣。功用者我之所可知，而位者我之所不可知也。功用者太和必至之德，位者太和必至之化也。德者人，化者天，人者我之所能，天者我之所不能也。君子亦日夕于所知能，而兢兢焉有余、不足之为忧，安能役心之察察，强数之冥冥者哉！此九三之德，以固执其中，尽人而俟天也。<br>若释氏之教，以现在为不可得，使与过去、未来同消归于幻妄，则至者未至，而终者杳不知其终矣。君子服膺于易，执中以自健，舍九三其孰与归！</p>


			  <br>
			  <div align="center" class="mobileHide">
			    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACK0lEQVR42u3aO3LbQBAFQN3/0nTqQAbfmyFdhUVvpCIFYBvBcOfz8xOv11/rX98m/3l9z/za4cLAwLgt43W5Wkb+lOsXke8NAwPjOYwkjCaA66uSkDp7LgYGBka7ueug+Y3Xh4GBgXEdWPOktD2AYmBgYLRJbJuOfiNYfyAXx8DAuCEjr7r//7+/0t/AwMC4FeNVrpw6aznMFgYGxtmMWQOyvWpTkiuGPzAwMA5lJCMUbRhtS2bJSMcbGAYGxtGMFjYLqZuhjSRAY2BgPIGRtyqTAN0eK2fsoiKIgYFxBGM/WtEOT7QNy/q0i4GBcRAjHwjLN5p0GPcHRwwMjGcykpsmQTAp8W+Om7/sEAMD42jGpty/CaybBPjNPTEwMI5jzNqNeUKbh862VfBLSwADA+Noxr5VUKedZbv0zSvAwMA4mrF5fNtgyMt2baqMgYFxNmNzgMsPi3nAHQ6lYWBgPICRD2zV6eWi3JaHXQwMjLMZs03MinSb0Y3oiRgYGI9h5CMUbYjMg/tsaAMDA+M5jGGwi8cvPoX52O8GBgbGrRifuulsdCxfUU8DAwPjIMarXG2COhuVqF8WBgbG0Yw2zBUHtaSUH3yyeR0YGBgnMWapZr6h2QhFUmjDwMB4GmMTKGetgnwUo87FMTAwMEYNg3Y4LE+SMTAwMPJS16ZVmR8WP3Y0xMDAuCFjNlqaF/Tba+tEGgMD42jGKnW8fEC+iTZhXvU3MDAw7sT4A1PwnTvixrhaAAAAAElFTkSuQmCC" text="船山文集《周易外传》乾">
				<h4>移动设备 扫码阅读</h4>
			  </div>    <!-- add -->

		</div>

        <blockquote class="post-copyright">
    
    <div class="content">
        
        文章标题：<a href="/article/7a85762b.html">船山文集《周易外传》乾</a></br>原文链接：<a href="/article/7a85762b.html" target="_blank" rel="external">https://www.zhinuo.space/article/7a85762b.html</a></br>
        
        

    </div>
    
    <footer>
        <a href="https://www.zhinuo.space">
            <img src="/images/avatar.jpg" alt="zhinuo">
            zhinuo
        </a>
    </footer>
</blockquote>

        
<div class="page-reward">
    <a id="rewardBtn" href="javascript:;" class="page-reward-btn waves-effect waves-circle waves-light">赏</a>
</div>



        <div class="post-footer" style="text-align: center;">
            
	<ul class="article-tag-list"><li class="article-tag-list-item"><a class="article-tag-list-link" href="/tags/六十四卦/">六十四卦</a></li><li class="article-tag-list-item"><a class="article-tag-list-link" href="/tags/周易/">周易</a></li><li class="article-tag-list-item"><a class="article-tag-list-link" href="/tags/王夫之/">王夫之</a></li><li class="article-tag-list-item"><a class="article-tag-list-link" href="/tags/阴阳/">阴阳</a></li></ul>


            
<div class="page-share-wrap">
    

<div class="page-share" id="pageShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/7a85762b.html&title=《船山文集《周易外传》乾》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/7a85762b.html&title=《船山文集《周易外传》乾》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/7a85762b.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《周易外传》乾》 — 布袋知诺&url=https://www.zhinuo.space/article/7a85762b.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/7a85762b.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>



    <a href="javascript:;" id="shareFab" class="page-share-fab waves-effect waves-circle">
        <i class="icon icon-share-alt icon-lg"></i>
    </a>
</div>



        </div>
    </div>

    
<nav class="post-nav flex-row flex-justify-between">
  
    <div class="waves-block waves-effect prev">
      <a href="/article/77cd04c0.html" id="post-prev" class="post-nav-link">
        <div class="tips"><i class="icon icon-angle-left icon-lg icon-pr"></i> Prev</div>
        <h4 class="title">船山文集《周易外传》坤</h4>
      </a>
    </div>
  

  
    <div class="waves-block waves-effect next">
      <a href="/article/ff971237.html" id="post-next" class="post-nav-link">
        <div class="tips">Next <i class="icon icon-angle-right icon-lg icon-pl"></i></div>
        <h4 class="title">雨水浮想</h4>
      </a>
    </div>
  
</nav>



    











    <!-- Valine Comments -->
    <div class="comments vcomment" id="comments"></div>
    <script src="//cdn1.lncld.net/static/js/3.0.4/av-min.js"></script>
    <script src="//unpkg.com/valine@latest/dist/Valine.min.js"></script>
    <!-- Valine Comments script -->
    <script>
        var GUEST_INFO = ['nick','mail','link'];
        var guest_info = 'nick,mail,link'.split(',').filter(function(item){
          return GUEST_INFO.indexOf(item) > -1
        });
        new Valine({
            el: '#comments',
            notify: 'false' == 'true',
            verify: 'false' == 'true',
            appId: "olVvvCLnmC5nKeBbzbc4o0aT-gzGzoHsz",
            appKey: "6PzRIlHrejISfXLQDYmH2CO7",
            avatar: "mm",
            placeholder: "闻言如见其人",
            guest_info: guest_info.length == 0 ? GUEST_INFO : guest_info,
            pageSize: "10"
        })
    </script>
    <!-- Valine Comments end -->













</article>

<div id="reward" class="page-modal reward-lay">
    <a class="close" href="javascript:;"><i class="icon icon-close"></i></a>
    <h3 class="reward-title">
        <i class="icon icon-quote-left"></i>
        ！赏块 ¥ $ 爽快！
        <i class="icon icon-quote-right"></i>
    </h3>
    <div class="reward-content">
        
        <div class="reward-code">
            <img id="rewardCode" src="/images/wechat.png" alt="打赏二维码">
        </div>
        
        <label class="reward-toggle">
            <input id="rewardToggle" type="checkbox" class="reward-toggle-check"
                data-wechat="/images/wechat.png" data-alipay="/images/alipay.png">
            <div class="reward-toggle-ctrol">
                <span class="reward-toggle-item wechat">微信</span>
                <span class="reward-toggle-label"></span>
                <span class="reward-toggle-item alipay">支付宝</span>
            </div>
        </label>
        
    </div>
</div>



</div>

        <footer class="footer">
    <div class="top">
        <p>
			<span>博客遵循 <a href="http://creativecommons.org/licenses/by-nc-sa/4.0/" target="_blank" title="BY-NC-SA 4.0"><i class="icon icon-lg icon-cc"></i></a>
	<!-- <span id="busuanzi_container_site_uv" title="访客数" style='display:none'>
    <i class="icon icon-hourglass-start"> <span id="busuanzi_value_site_uv"></span></i>
    </span>    mod -->
    <span id="busuanzi_container_site_pv" title="访问量" style='display:none'>
    <i class="icon icon-heart">  <span id="busuanzi_value_site_pv"></span></i>
    </span>

</span>
            
		</p>
    </div>
    <div class="bottom">
        <p>
            <span><a href="https://github.com/yscoder/hexo-theme-indigo" target="_blank">indigo</a> Theme by Yusen.</span>
            <span><a href="/">布袋知诺</a> &copy; 2016-2019</span>
        </p>
    </div>
</footer>

    </main>
    <div class="mask" id="mask"></div>
<a href="javascript:;" id="gotop" class="waves-effect waves-circle waves-light"><span class="icon icon-lg icon-chevron-up"></span></a>



<div class="global-share" id="globalShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/7a85762b.html&title=《船山文集《周易外传》乾》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/7a85762b.html&title=《船山文集《周易外传》乾》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/7a85762b.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《周易外传》乾》 — 布袋知诺&url=https://www.zhinuo.space/article/7a85762b.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/7a85762b.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>


<div class="page-modal wx-share" id="wxShare">
    <a class="close" href="javascript:;"><i class="icon icon-close"></i></a>
    <p>扫一扫，分享到微信</p>
    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACK0lEQVR42u3aO3LbQBAFQN3/0nTqQAbfmyFdhUVvpCIFYBvBcOfz8xOv11/rX98m/3l9z/za4cLAwLgt43W5Wkb+lOsXke8NAwPjOYwkjCaA66uSkDp7LgYGBka7ueug+Y3Xh4GBgXEdWPOktD2AYmBgYLRJbJuOfiNYfyAXx8DAuCEjr7r//7+/0t/AwMC4FeNVrpw6aznMFgYGxtmMWQOyvWpTkiuGPzAwMA5lJCMUbRhtS2bJSMcbGAYGxtGMFjYLqZuhjSRAY2BgPIGRtyqTAN0eK2fsoiKIgYFxBGM/WtEOT7QNy/q0i4GBcRAjHwjLN5p0GPcHRwwMjGcykpsmQTAp8W+Om7/sEAMD42jGpty/CaybBPjNPTEwMI5jzNqNeUKbh862VfBLSwADA+Noxr5VUKedZbv0zSvAwMA4mrF5fNtgyMt2baqMgYFxNmNzgMsPi3nAHQ6lYWBgPICRD2zV6eWi3JaHXQwMjLMZs03MinSb0Y3oiRgYGI9h5CMUbYjMg/tsaAMDA+M5jGGwi8cvPoX52O8GBgbGrRifuulsdCxfUU8DAwPjIMarXG2COhuVqF8WBgbG0Yw2zBUHtaSUH3yyeR0YGBgnMWapZr6h2QhFUmjDwMB4GmMTKGetgnwUo87FMTAwMEYNg3Y4LE+SMTAwMPJS16ZVmR8WP3Y0xMDAuCFjNlqaF/Tba+tEGgMD42jGKnW8fEC+iTZhXvU3MDAw7sT4A1PwnTvixrhaAAAAAElFTkSuQmCC" alt="微信分享二维码">
</div>




    <script src="//cdn.bootcss.com/node-waves/0.7.4/waves.min.js"></script>
<script>
var BLOG = { ROOT: '/', SHARE: true, REWARD: true };


lazyScripts.push('//s95.cnzz.com/z_stat.php?id=1260833485&web_id=1260833485')

</script>

<script src="/js/main.min.js?v=1.7.1"></script>


<div class="search-panel" id="search-panel">
    <ul class="search-result" id="search-result"></ul>
</div>
<template id="search-tpl">
<li class="item">
    <a href="{path}" class="waves-block waves-effect">
        <div class="title ellipsis" title="{title}">{title}</div>
        <div class="flex-row flex-middle">
            <div class="tags ellipsis">
                {tags}
            </div>
            <time class="flex-col time">{date}</time>
        </div>
    </a>
</li>
</template>

<script src="/js/search.min.js?v=1.7.1" async></script>






<!-- <script async src="//busuanzi.ibruce.info/busuanzi/2.3/busuanzi.pure.mini.js"></script> -->
<script src="/js/busuanzi.js"></script>    <!-- add -->



<script>
(function() {
    var OriginTitile = document.title, titleTime;
    document.addEventListener('visibilitychange', function() {
        if (document.hidden) {
            document.title = '知诺';
            clearTimeout(titleTime);
        } else {
            document.title = '';
            titleTime = setTimeout(function() {
                document.title = OriginTitile;
            },2000);
        }
    });
})();
</script>



<script>!function(i){var o=Array.prototype.slice.call(document.querySelectorAll("img[data-original]"));function r(t,e){var n=new Image,i=t.getAttribute("data-original");n.onload=function(){t.src=i,e&&e()},n.src=i}function t(){for(var t=0;t<o.length;t++)e=o[t],void 0,0<=(n=e.getBoundingClientRect()).top&&0<=n.left&&n.top<=(i.innerHeight||document.documentElement.clientHeight)&&r(o[t],function(){o.splice(t,t)});var e,n}t(),i.addEventListener("scroll",t)}(this);</script></body>
</html>
