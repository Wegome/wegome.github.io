<!DOCTYPE html>
<html>
<head>
    

    

    



    <meta charset="utf-8">
    
    
    
    
      <link rel="amphtml" href="https://www.zhinuo.space/article/12753.html/amp/index.html">
    
    
    <title>船山文集《周易内传》屯 | 布袋知诺 | 知行诺一</title>
    <meta name="viewport" content="width=device-width, initial-scale=1, maximum-scale=1">
    
    <meta name="theme-color" content="#65002F">
    
    
    <meta name="keywords" content="阴阳,六十四卦,周易,王夫之,国学,屯卦">
    <meta name="description" content="屯。元亨利贞，勿用有攸往，利建侯。“屯”者，草茅穿土初出之名，阳气动物，发生而未遂之象也。此卦初九一阳，生于三阴之下，为震动之主。三阴亦坤体也，九五出于其上，有出地之势，上六一阴复冒其上，而不得遂，故为屯。冬春之交，气动地中，而生达地上，于时复有风雨凝寒未尽之雪霜，遏之而不得畅，天地始交，理数之自然者也。元亨利贞，乾之四德，此卦震首得阳施，为物资始，阳气震动，于物可通，九五刚健中正，虽陷阴中而不自">
<meta name="keywords" content="阴阳,六十四卦,周易,王夫之,国学,屯卦">
<meta property="og:type" content="article">
<meta property="og:title" content="船山文集《周易内传》屯">
<meta property="og:url" content="https://www.zhinuo.space/article/12753.html">
<meta property="og:site_name" content="布袋知诺">
<meta property="og:description" content="屯。元亨利贞，勿用有攸往，利建侯。“屯”者，草茅穿土初出之名，阳气动物，发生而未遂之象也。此卦初九一阳，生于三阴之下，为震动之主。三阴亦坤体也，九五出于其上，有出地之势，上六一阴复冒其上，而不得遂，故为屯。冬春之交，气动地中，而生达地上，于时复有风雨凝寒未尽之雪霜，遏之而不得畅，天地始交，理数之自然者也。元亨利贞，乾之四德，此卦震首得阳施，为物资始，阳气震动，于物可通，九五刚健中正，虽陷阴中而不自">
<meta property="og:locale" content="zh-CN">
<meta property="og:updated_time" content="2019-04-05T22:16:09.512Z">
<meta name="twitter:card" content="summary">
<meta name="twitter:title" content="船山文集《周易内传》屯">
<meta name="twitter:description" content="屯。元亨利贞，勿用有攸往，利建侯。“屯”者，草茅穿土初出之名，阳气动物，发生而未遂之象也。此卦初九一阳，生于三阴之下，为震动之主。三阴亦坤体也，九五出于其上，有出地之势，上六一阴复冒其上，而不得遂，故为屯。冬春之交，气动地中，而生达地上，于时复有风雨凝寒未尽之雪霜，遏之而不得畅，天地始交，理数之自然者也。元亨利贞，乾之四德，此卦震首得阳施，为物资始，阳气震动，于物可通，九五刚健中正，虽陷阴中而不自">
    
        <link rel="alternate" type="application/atom+xml" title="布袋知诺" href="/rss2.xml">
    
    <link rel="shortcut icon" href="/images/favicon.ico">
    <link rel="stylesheet" href="/css/style.css?v=1.7.1">
    <script>window.lazyScripts=[]</script>

    <!-- custom head -->
    

</head>

<body>
    <div id="loading" class="active"></div>

    <aside id="menu" class="hide" >
  <div class="inner flex-row-vertical">
    <a href="javascript:;" class="header-icon waves-effect waves-circle waves-light" id="menu-off">
        <i class="icon icon-lg icon-close"></i>
    </a>
    <div class="brand-wrap" style="background-image:url(/images/brand.jpg)">
      <div class="brand">
        <a href="/" class="avatar waves-effect waves-circle waves-light">
          <img src="/images/avatar.jpg">
        </a>
        <hgroup class="duce">
          <h5 class="nickname">zhinuo</h5>
          <a href="mailto:budaig@outlook.com" title="budaig@outlook.com" class="mail">budaig@outlook.com</a>
        </hgroup>
      </div>
    </div>
    <div class="scroll-wrap flex-col">
      <ul class="nav">
        
            <li class="waves-block waves-effect">
              <a href="/"  >
                <i class="icon icon-lg icon-home"></i>
                首页
              </a>
            </li>
        
            <li class="waves-block waves-effect">
              <a href="/categories"  >
                <i class="icon icon-lg icon-tasks"></i>
                分类
              </a>
            </li>
        
            <li class="waves-block waves-effect">
              <a href="/archives"  >
                <i class="icon icon-lg icon-archives"></i>
                归档
              </a>
            </li>
        
            <li class="waves-block waves-effect">
              <a href="/intro"  >
                <i class="icon icon-lg icon-hashtag"></i>
                自话
              </a>
            </li>
        
            <li class="waves-block waves-effect">
              <a href="https://github.com/wegome" target="_blank" >
                <i class="icon icon-lg icon-github"></i>
                Github
              </a>
            </li>
        
            <li class="waves-block waves-effect">
              <a href="https://www.weibo.com/budaig" target="_blank" >
                <i class="icon icon-lg icon-weibo"></i>
                Weibo
              </a>
            </li>
        
      </ul>

          <hr style="margin-top: 10px; margin-bottom: 10px;">
		        
                <ul style="padding: 0 16px;"><a href="/rss2.xml" target="_blank"><i class="icon icon-rss-square"></i> RSS 订阅</a></ul>
              
		        
                <ul style="padding: 0 16px;">Hosted by <a href="https://pages.coding.me" target="_blank" style="font-weight: bold">Coding Pages</a></ul>
              


    </div>
  </div>
</aside>

    <main id="main">
        <header class="top-header" id="header">
    <div class="flex-row">
        <a href="javascript:;" class="header-icon waves-effect waves-circle waves-light on" id="menu-toggle">
          <i class="icon icon-lg icon-navicon"></i>
        </a>
        <div class="flex-col header-title ellipsis">船山文集《周易内传》屯</div>
        
        <div class="search-wrap" id="search-wrap">
            <a href="javascript:;" class="header-icon waves-effect waves-circle waves-light" id="back">
                <i class="icon icon-lg icon-chevron-left"></i>
            </a>
            <input type="text" id="key" class="search-input" autocomplete="off" placeholder="输入要查找的关键字">
            <a href="javascript:;" class="header-icon waves-effect waves-circle waves-light" id="search">
                <i class="icon icon-lg icon-search"></i>
            </a>
        </div>
        
        
        <a href="javascript:;" class="header-icon waves-effect waves-circle waves-light" id="menuShare">
            <i class="icon icon-lg icon-share-alt"></i>
        </a>
        
    </div>
</header>
<header class="content-header post-header">

    <div class="container fade-scale">
        <h1 class="title">船山文集《周易内传》屯</h1>
        <h5 class="subtitle">
            
                <time datetime="2016-12-03T02:10:10.000Z" itemprop="datePublished" class="page-time">
  2016年12月03日 @ 10:10
</time>


	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>

            
        </h5>
    </div>

    


</header>


<div class="container body-wrap">
    
    <aside class="post-widget">
        <nav class="post-toc-wrap post-toc-shrink" id="post-toc">
            <h4>TOC</h4>
            <ol class="post-toc"><li class="post-toc-item post-toc-level-4"><a class="post-toc-link" href="#屯。元亨利贞，勿用有攸往，利建侯。"><span class="post-toc-text">屯。元亨利贞，勿用有攸往，利建侯。</span></a></li><li class="post-toc-item post-toc-level-4"><a class="post-toc-link" href="#彔曰：屯，刚柔始交而难生。"><span class="post-toc-text">彔曰：屯，刚柔始交而难生。</span></a></li><li class="post-toc-item post-toc-level-4"><a class="post-toc-link" href="#动乎险中，大亨贞，雷雨之动满盈。"><span class="post-toc-text">动乎险中，大亨贞，雷雨之动满盈。</span></a></li><li class="post-toc-item post-toc-level-4"><a class="post-toc-link" href="#天造草昧，宜建侯而不宁。"><span class="post-toc-text">天造草昧，宜建侯而不宁。</span></a></li><li class="post-toc-item post-toc-level-4"><a class="post-toc-link" href="#象曰：云雷，屯，君子以经纶。"><span class="post-toc-text">象曰：云雷，屯，君子以经纶。</span></a></li><li class="post-toc-item post-toc-level-4"><a class="post-toc-link" href="#初九，磐桓，利居贞，利建侯。"><span class="post-toc-text">初九，磐桓，利居贞，利建侯。</span></a></li><li class="post-toc-item post-toc-level-4"><a class="post-toc-link" href="#象曰：虽磐桓，志行正也。以贵下贱，大得民也。"><span class="post-toc-text">象曰：虽磐桓，志行正也。以贵下贱，大得民也。</span></a></li><li class="post-toc-item post-toc-level-4"><a class="post-toc-link" href="#六二，屯如邅zhan如，乘马班如，匪寇婚媾。女子贞不字，十年乃字。"><span class="post-toc-text">六二，屯如邅zhan如，乘马班如，匪寇婚媾。女子贞不字，十年乃字。</span></a></li><li class="post-toc-item post-toc-level-4"><a class="post-toc-link" href="#象曰：六二之难，乘刚也。十年乃字，反常也。"><span class="post-toc-text">象曰：六二之难，乘刚也。十年乃字，反常也。</span></a></li><li class="post-toc-item post-toc-level-4"><a class="post-toc-link" href="#六三，即鹿无虞，惟入于林中。君子几，不如舍，往吝。"><span class="post-toc-text">六三，即鹿无虞，惟入于林中。君子几，不如舍，往吝。</span></a></li><li class="post-toc-item post-toc-level-4"><a class="post-toc-link" href="#象曰：“即鹿无虞”，以从禽也。君子舍之，往吝穷也。"><span class="post-toc-text">象曰：“即鹿无虞”，以从禽也。君子舍之，往吝穷也。</span></a></li><li class="post-toc-item post-toc-level-4"><a class="post-toc-link" href="#象曰：求而往，明也。"><span class="post-toc-text">象曰：求而往，明也。</span></a></li><li class="post-toc-item post-toc-level-4"><a class="post-toc-link" href="#九五，屯其膏，小贞吉，大贞凶。"><span class="post-toc-text">九五，屯其膏，小贞吉，大贞凶。</span></a></li><li class="post-toc-item post-toc-level-4"><a class="post-toc-link" href="#象曰：“屯其膏”，施未光也。"><span class="post-toc-text">象曰：“屯其膏”，施未光也。</span></a></li><li class="post-toc-item post-toc-level-4"><a class="post-toc-link" href="#上六，乘马班如，泣血涟如。"><span class="post-toc-text">上六，乘马班如，泣血涟如。</span></a></li><li class="post-toc-item post-toc-level-4"><a class="post-toc-link" href="#象曰：“泣血涟如”，何可长也！"><span class="post-toc-text">象曰：“泣血涟如”，何可长也！</span></a></li></ol>
        </nav>
    </aside>


<article id="post-船山文集-周易内传-屯"
  class="post-article article-type-post fade" itemprop="blogPost">

    <div class="post-card">
        <h1 class="post-card-title">船山文集《周易内传》屯</h1>
        <div class="post-meta">
            <time class="post-time" title="config.6amt6_for10amt" datetime="2016-12-03T02:10:10.000Z"  itemprop="datePublished">2016年12月03日 @ 10:10</time>

            
	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>



            
<span id="busuanzi_container_page_pv" title="浏览" style='display:none'>
    <i class="icon icon-eye icon-pr"> </i><span id="busuanzi_value_page_pv"></span>
</span>


        </div>
        <div class="post-content" id="post-content" itemprop="postContent">
            <h4 id="屯。元亨利贞，勿用有攸往，利建侯。"><a href="#屯。元亨利贞，勿用有攸往，利建侯。" class="headerlink" title="屯。元亨利贞，勿用有攸往，利建侯。"></a>屯。元亨利贞，勿用有攸往，利建侯。</h4><p>“屯”者，草茅穿土初出之名，阳气动物，发生而未遂之象也。此卦初九一阳，生于三阴之下，为震动之主。三阴亦坤体也，九五出于其上，有出地之势，上六一阴复冒其上，而不得遂，故为屯。冬春之交，气动地中，而生达地上，于时复有风雨凝寒未尽之雪霜，遏之而不得畅，天地始交，理数之自然者也。元亨利贞，乾之四德，此卦震首得阳施，为物资始，阳气震动，于物可通，九五刚健中正，虽陷阴中而不自失，足以利物而自得其正，故乾之四德，皆能有之，此天地之始化，得天最夙者也。然虽具此四德，而于时方为屯难，初阳潜于地下，五阳陷于阴中，阳为阴覆，道不得伸，则与乾初勿用之时义同，而无同声、同气之辅，虽在天位而不足以飞，是以勿用有攸往也。利建侯者，九五居尊，阳刚得位，而道孤逢难，必资初九之阳鼓荡迷留之群阴，乃可在险而不忧。此为大有为者，王业初开，艰难未就，必建亲贤英毅者遥为羽翼，以动民心而归己，然后可出险而有功。故其合宜而利物者，在建初九以为辅也。阳，君也，而在下；又震为长子，皆元侯之象。凡此类，取义甚大，非小事所可用。然以义推之，则凡事在艰难，资刚克之才，以济己于险，亦可通占，而困勉之学，宜资师友以辅仁，亦此理也。易之义类旁通，玩象占者所宜推广，然必依立辞之理，非术士附会象辞之迹以射覆，可云“易者意也”，而以饰其妖妄也。  </p>
<p><code>：屯以其初下启阳升、上五得中正，具乾始之象，是以有元亨利贞四德。</code>  </p>
<h4 id="彔曰：屯，刚柔始交而难生。"><a href="#彔曰：屯，刚柔始交而难生。" class="headerlink" title="彔曰：屯，刚柔始交而难生。"></a>彔曰：屯，刚柔始交而难生。</h4><p>始交，谓继乾坤而为阴阳相杂之始也。周易并建乾坤以为首，立天地阴阳之全体也。全体立则大用行，六十二卦备天道人事，阴阳变化之大用，物之始生，天道人事变化之始也。阴以为质，阳以为神，质立而神发焉；阳气先动，以交乎固有之阴，物乃以生？屯之为卦，阳一交而处乎下，以震动乎阴之藏；再交而函乎中，以主阴而施其润。其在草木，则阳方兴而欲出之象。故屯继乾坤而为阴阳之始交。以象言之，则雷动云兴，为天地蒸变，将施泽于物而未行之象。坤立而阳交，宜以复为始，而始屯者，天包地外而入地中，天道不息之自然，阴虽繁盛，阳气自不绝于地上，有动则必有应，地中之阳兴于下，地上之阳即感而为主于中，“屯”以成焉。若孤阳起于群阴之下而为复者，人事之变尔。乾坤初立，天道方兴，非阴极阳生之谓，是故不以复为始交而以屯也。<br>难生，谓九五陷于二阴之中，为上六所复蔽，有相争不宁之道焉。阳之交阴，本以和阴而普成其用，然阴质凝滞而吝于施，阳入其中，欲散其滞以流形于品物，情且疑沮而不相信任，则难之生不能免也。故六二疑寇，九五屯膏，上六泣血，皆难也。戡乱以定治，而民未遽服，正性以治情，而心犹交战，皆物始出土，余寒相困之象也。  </p>
<h4 id="动乎险中，大亨贞，雷雨之动满盈。"><a href="#动乎险中，大亨贞，雷雨之动满盈。" class="headerlink" title="动乎险中，大亨贞，雷雨之动满盈。"></a>动乎险中，大亨贞，雷雨之动满盈。</h4><p>震动于下，坎险于上，方险而动，阳刚不为难阻，体天之健行以出而有功，所以具四德而首出咸通，得性命之正。震雷发乎地中，坎雨行乎天位，鼓动积阴而为之主，虽一阴复上，不为衰桡，得其正则于物无不利也。此释元亨利贞之义。  </p>
<h4 id="天造草昧，宜建侯而不宁。"><a href="#天造草昧，宜建侯而不宁。" class="headerlink" title="天造草昧，宜建侯而不宁。"></a>天造草昧，宜建侯而不宁。</h4><p>此以人事释“勿用有攸往，利建侯”之义。天造犹言天运，谓天欲开治之时也。草，草创也。昧，蒙昧也。宁，谓安意坦行也。一阳起于阴中，王业草创之象。九五虽居尊位，而在群阴之中，万物未睹，昧于所从，于斯时也，所恃者初九动而有为，宜建之为侯，以感人心而济险，未得快意决往，遽求定以自为功也。  </p>
<p><code>：震之一阳交二阴之下，坎之一阳陷二阴之中，险也。然若上不失其正，下应九五而奋进，则积阴可彻，事功可期而成。</code>  </p>
<h4 id="象曰：云雷，屯，君子以经纶。"><a href="#象曰：云雷，屯，君子以经纶。" class="headerlink" title="象曰：云雷，屯，君子以经纶。"></a>象曰：云雷，屯，君子以经纶。</h4><p>坎不言水而言云者，当屯之世，阴阳初交，雨未即降，所谓屯其膏也。经者，理其绪而分之。纶者，比其绪而合之。雷以开导晦蒙，分阴阳之纪；云以翕合阴阳，联离异之情。经纶运于一心，不恤艰难，以济险阻，君子用屯道之不宁者，以拨乱反治。若时际平康，可以端拱而治，则坦然与天下利见，无事图难行险，自屯以屯天下矣。  </p>
<p><code>：经纶以正物情克己欲。</code></p>
<h4 id="初九，磐桓，利居贞，利建侯。"><a href="#初九，磐桓，利居贞，利建侯。" class="headerlink" title="初九，磐桓，利居贞，利建侯。"></a>初九，磐桓，利居贞，利建侯。</h4><p>磐，大石。桓，邮亭表木，午贯交植，若今之华表，皆不动者。初九，一阳处三阴之下，坚立不可动摇，潜而未行，故有此象，所谓勿用攸往也。居贞之利，志之定也。利建侯，九五宜建之以为侯也。建侯得正，则君民交受利矣。  </p>
<h4 id="象曰：虽磐桓，志行正也。以贵下贱，大得民也。"><a href="#象曰：虽磐桓，志行正也。以贵下贱，大得民也。" class="headerlink" title="象曰：虽磐桓，志行正也。以贵下贱，大得民也。"></a>象曰：虽磐桓，志行正也。以贵下贱，大得民也。</h4><p>磐桓而安处于下，未足以行其正也。然为震之主，当屯难之世，欲震动群阴，与之交感，以济九五于险，则志在行正，而非坐视时艰，不思有为。若其伏处阴下，则欲得三阴之心而与俱动耳，阳贵阴贱，阳君阴民，守侯度以率民事主，所以宜建之为侯也。  </p>
<h4 id="六二，屯如邅zhan如，乘马班如，匪寇婚媾。女子贞不字，十年乃字。"><a href="#六二，屯如邅zhan如，乘马班如，匪寇婚媾。女子贞不字，十年乃字。" class="headerlink" title="六二，屯如邅zhan如，乘马班如，匪寇婚媾。女子贞不字，十年乃字。"></a>六二，屯如邅zhan如，乘马班如，匪寇婚媾。女子贞不字，十年乃字。</h4><p>邅，迟回不进。车驾四马曰乘。屯阳御四阴以动而涉险，故三言乘马。班，相别而往也。春秋传：“有班马之声。”女子许嫁而字，初阳震动欲出，而二以阴居其上，止之不进，与初异志，如乘马不相随而分岐路，盖疑初九之为寇己也。夫阳欲交阴以成生物之功，岂其相寇哉？欲相与为婚媾尔。而二倚其得中，不与之交，如女子年已及期，义当有字，而亢志不字；至于九五，阳已居尊，而下与相应，乃不得已顺以从之，如冯衍幅巾而降光武，时已过矣。所以犹为贞者，得位居中，非为邪也。  </p>
<h4 id="象曰：六二之难，乘刚也。十年乃字，反常也。"><a href="#象曰：六二之难，乘刚也。十年乃字，反常也。" class="headerlink" title="象曰：六二之难，乘刚也。十年乃字，反常也。"></a>象曰：六二之难，乘刚也。十年乃字，反常也。</h4><p>屯之所以为难生者，二掩初，上掩五，使不得升也。阴阳交以成生物之功，常也。女子之贞，非以不字为贞，乘刚不相下，阴志之变也。上应九五，乃反乎常。故虽晚而犹不失其正。十年数之极也，天道十年而—改。  </p>
<h4 id="六三，即鹿无虞，惟入于林中。君子几，不如舍，往吝。"><a href="#六三，即鹿无虞，惟入于林中。君子几，不如舍，往吝。" class="headerlink" title="六三，即鹿无虞，惟入于林中。君子几，不如舍，往吝。"></a>六三，即鹿无虞，惟入于林中。君子几，不如舍，往吝。</h4><p>君猎，虞人翼兽以待射；无虞，鹿不可必得也。林中，车絓gua马阻之地。舍，止也。六三当震体之成，而为进爻，上六穷阴不相应，坎险在前，往无所获，而有所碍，故有此象。三柔而无锐往之象，类知几而能止者，故可勉以君子之道。然体震而躁进，不保其能舍，则有往吝之忧。穷于己之谓吝。  </p>
<h4 id="象曰：“即鹿无虞”，以从禽也。君子舍之，往吝穷也。"><a href="#象曰：“即鹿无虞”，以从禽也。君子舍之，往吝穷也。" class="headerlink" title="象曰：“即鹿无虞”，以从禽也。君子舍之，往吝穷也。"></a>象曰：“即鹿无虞”，以从禽也。君子舍之，往吝穷也。</h4><p>求进而不知险，惟贪于从禽而躁动不已。自非君子，能无吝以致穷乎？<br>六四，乘马 ，求婚媾，往吉，无不利。<br>四与初应，而又上承九五，不专有所适，故有班如之象。然柔得位而为退爻，始虽疑而终必决往，与初为正应。求婚媾，初来求也。柔而得正，初所宜求；求而必往，四之顺德。阳动而有功、必得阴之顺受，而后生化以成，于己为吉，于物为无不利矣。  </p>
<h4 id="象曰：求而往，明也。"><a href="#象曰：求而往，明也。" class="headerlink" title="象曰：求而往，明也。"></a>象曰：求而往，明也。</h4><p>四有可求之美，初有待往之情，明于其当然，终解班如之惑。君臣朋友之际，审于所从，则无不利而吉。  </p>
<h4 id="九五，屯其膏，小贞吉，大贞凶。"><a href="#九五，屯其膏，小贞吉，大贞凶。" class="headerlink" title="九五，屯其膏，小贞吉，大贞凶。"></a>九五，屯其膏，小贞吉，大贞凶。</h4><p>膏，泽也，水之润物者也。贞，正物之谓。九五虽有阳刚中正之德，而为上六所掩，陷于险中，无能利于所往。盖雷动云兴，时雨不能降之象。于斯时也，委屏辅之任于初九，而因其可为者，小试正物之功，则满盈之经纶，徐收后效而吉矣。如一旦求大正于物，阴险争衡而不解，必至于凶。故虽仁义之美名，不可一旦而袭取，如春初茁芽，始出于地，遽尔茂盛，必为疾风寒雨所摧，初九微阳，不能入险而相援也。  </p>
<h4 id="象曰：“屯其膏”，施未光也。"><a href="#象曰：“屯其膏”，施未光也。" class="headerlink" title="象曰：“屯其膏”，施未光也。"></a>象曰：“屯其膏”，施未光也。</h4><p>为阴所蔽也。  </p>
<h4 id="上六，乘马班如，泣血涟如。"><a href="#上六，乘马班如，泣血涟如。" class="headerlink" title="上六，乘马班如，泣血涟如。"></a>上六，乘马班如，泣血涟如。</h4><p>阳方兴而已履中位，上六独怀异志以相难。初既得民，五膏盈满，岂能终遏之哉？时过势倾，惟自悲泣而已。陨泪无声曰“泣血”。  </p>
<h4 id="象曰：“泣血涟如”，何可长也！"><a href="#象曰：“泣血涟如”，何可长也！" class="headerlink" title="象曰：“泣血涟如”，何可长也！"></a>象曰：“泣血涟如”，何可长也！</h4><p>阴留于阳生之后，势不能久，故消沮而悲泣。能建侯而得民，可不以之为忧矣。  </p>
<p><code>：六二“邅如”、六三“往吝”、九五“屯其膏”、上六“泣血”，阳之驱散群阴而立事功，迂回百折，乘时乃终可成。</code></p>


			  <br>
			  <div align="center" class="mobileHide">
			    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACNUlEQVR42u3awa7CMAxE0f7/T/dJbEFmZpw+EedmVUEberIwjuPrksf9Gu/X9f3vdyqfK/OHAwYMGNsy7nLUjPq1arb+W/W7wYAB4xyGHmTd4KgvirsEMGDAgFEH1vrn9eXI0lAYMGDA6KR3nTuVxYIBA8bJDGUTqySIa5PFR/biMGDA2JDRORh4+vqfzjdgwIDxw4w7Gm7A7cwpPQsDBozRjPoYMot4CkZPEI1ADAMGjNEMPeNSinRuIS8r3hkwGDBgjGZ00jv3KfdvYFnwhQEDxiaMbJOptGXowdo92lyw0jBgwNiEoaRoWVOFe90p2MGAAWM2o35M+VYPu24KaId+GDBgDGXoZXclyGYlOTccw4AB4zRGNqm7cXVbK/QDztbawIABY0NGVuLXU0l9BrcsCAMGjNMYHYB7XqrMEwZcGDBgDGLoaZxy/9UeYT4LAwaM0YzWkaF8qLBqti+fw4ABYygjK9z307tOY5nRMwIDBowRDLdwXwdlPWT328VgwIBxJuOJIOu2l+nb5vA/AQYMGCMY0jGhWe/qMFq1OhgwYAxi1AEu26DqiaC+WHbwhQEDxgjGbQ43jXPbL5RN9YfZYMCAMZrRb4PQ47rOzopxMGDAmM1wU7pW7mnOZveMwIABYzRDD7LuS+shu7UXhwEDBoyobUsvsbmtFYsDLgwYMAYx3MNO93hA2dy2ekZgwICxOSMLo1lQzo4zvySUMGDAGM3IDgb0QLn2pbOWNRgwYGzL+APv0gPxst45FQAAAABJRU5ErkJggg==" text="船山文集《周易内传》屯">
				<h4>移动设备 扫码阅读</h4>
			  </div>    <!-- add -->

		</div>

        <blockquote class="post-copyright">
    
    <div class="content">
        
        文章标题：<a href="/article/12753.html">船山文集《周易内传》屯</a></br>原文链接：<a href="/article/12753.html" target="_blank" rel="external">https://www.zhinuo.space/article/12753.html</a></br>
        
        

    </div>
    
    <footer>
        <a href="https://www.zhinuo.space">
            <img src="/images/avatar.jpg" alt="zhinuo">
            zhinuo
        </a>
    </footer>
</blockquote>

        
<div class="page-reward">
    <a id="rewardBtn" href="javascript:;" class="page-reward-btn waves-effect waves-circle waves-light">赏</a>
</div>



        <div class="post-footer" style="text-align: center;">
            
	<ul class="article-tag-list"><li class="article-tag-list-item"><a class="article-tag-list-link" href="/tags/六十四卦/">六十四卦</a></li><li class="article-tag-list-item"><a class="article-tag-list-link" href="/tags/周易/">周易</a></li><li class="article-tag-list-item"><a class="article-tag-list-link" href="/tags/国学/">国学</a></li><li class="article-tag-list-item"><a class="article-tag-list-link" href="/tags/屯卦/">屯卦</a></li><li class="article-tag-list-item"><a class="article-tag-list-link" href="/tags/王夫之/">王夫之</a></li><li class="article-tag-list-item"><a class="article-tag-list-link" href="/tags/阴阳/">阴阳</a></li></ul>


            
<div class="page-share-wrap">
    

<div class="page-share" id="pageShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/12753.html&title=《船山文集《周易内传》屯》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/12753.html&title=《船山文集《周易内传》屯》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/12753.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《周易内传》屯》 — 布袋知诺&url=https://www.zhinuo.space/article/12753.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/12753.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>



    <a href="javascript:;" id="shareFab" class="page-share-fab waves-effect waves-circle">
        <i class="icon icon-share-alt icon-lg"></i>
    </a>
</div>



        </div>
    </div>

    
<nav class="post-nav flex-row flex-justify-between">
  
    <div class="waves-block waves-effect prev">
      <a href="/article/54489.html" id="post-prev" class="post-nav-link">
        <div class="tips"><i class="icon icon-angle-left icon-lg icon-pr"></i> Prev</div>
        <h4 class="title">船山文集《周易内传》蒙</h4>
      </a>
    </div>
  

  
    <div class="waves-block waves-effect next">
      <a href="/article/55049.html" id="post-next" class="post-nav-link">
        <div class="tips">Next <i class="icon icon-angle-right icon-lg icon-pl"></i></div>
        <h4 class="title">分享：中医修正 - 天赦话阴阳</h4>
      </a>
    </div>
  
</nav>



    











    <!-- Valine Comments -->
    <div class="comments vcomment" id="comments"></div>
    <script src="//cdn1.lncld.net/static/js/3.0.4/av-min.js"></script>
    <script src="//unpkg.com/valine@latest/dist/Valine.min.js"></script>
    <!-- Valine Comments script -->
    <script>
        var GUEST_INFO = ['nick','mail','link'];
        var guest_info = 'nick,mail,link'.split(',').filter(function(item){
          return GUEST_INFO.indexOf(item) > -1
        });
        new Valine({
            el: '#comments',
            notify: 'false' == 'true',
            verify: 'false' == 'true',
            appId: "olVvvCLnmC5nKeBbzbc4o0aT-gzGzoHsz",
            appKey: "6PzRIlHrejISfXLQDYmH2CO7",
            avatar: "mm",
            placeholder: "闻言如见其人",
            guest_info: guest_info.length == 0 ? GUEST_INFO : guest_info,
            pageSize: "10"
        })
    </script>
    <!-- Valine Comments end -->













</article>

<div id="reward" class="page-modal reward-lay">
    <a class="close" href="javascript:;"><i class="icon icon-close"></i></a>
    <h3 class="reward-title">
        <i class="icon icon-quote-left"></i>
        ！赏块 ¥ $ 爽快！
        <i class="icon icon-quote-right"></i>
    </h3>
    <div class="reward-content">
        
        <div class="reward-code">
            <img id="rewardCode" src="/images/wechat.png" alt="打赏二维码">
        </div>
        
        <label class="reward-toggle">
            <input id="rewardToggle" type="checkbox" class="reward-toggle-check"
                data-wechat="/images/wechat.png" data-alipay="/images/alipay.png">
            <div class="reward-toggle-ctrol">
                <span class="reward-toggle-item wechat">微信</span>
                <span class="reward-toggle-label"></span>
                <span class="reward-toggle-item alipay">支付宝</span>
            </div>
        </label>
        
    </div>
</div>



</div>

        <footer class="footer">
    <div class="top">
        <p>
			<span>博客遵循 <a href="http://creativecommons.org/licenses/by-nc-sa/4.0/" target="_blank" title="BY-NC-SA 4.0"><i class="icon icon-lg icon-cc"></i></a>
	<!-- <span id="busuanzi_container_site_uv" title="访客数" style='display:none'>
    <i class="icon icon-hourglass-start"> <span id="busuanzi_value_site_uv"></span></i>
    </span>    mod -->
    <span id="busuanzi_container_site_pv" title="访问量" style='display:none'>
    <i class="icon icon-heart">  <span id="busuanzi_value_site_pv"></span></i>
    </span>

</span>
            
		</p>
    </div>
    <div class="bottom">
        <p>
            <span><a href="https://github.com/yscoder/hexo-theme-indigo" target="_blank">indigo</a> Theme by Yusen.</span>
            <span><a href="/">布袋知诺</a> &copy; 2016-2019</span>
        </p>
    </div>
</footer>

    </main>
    <div class="mask" id="mask"></div>
<a href="javascript:;" id="gotop" class="waves-effect waves-circle waves-light"><span class="icon icon-lg icon-chevron-up"></span></a>



<div class="global-share" id="globalShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/12753.html&title=《船山文集《周易内传》屯》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/12753.html&title=《船山文集《周易内传》屯》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/12753.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《周易内传》屯》 — 布袋知诺&url=https://www.zhinuo.space/article/12753.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/12753.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>


<div class="page-modal wx-share" id="wxShare">
    <a class="close" href="javascript:;"><i class="icon icon-close"></i></a>
    <p>扫一扫，分享到微信</p>
    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACNUlEQVR42u3awa7CMAxE0f7/T/dJbEFmZpw+EedmVUEberIwjuPrksf9Gu/X9f3vdyqfK/OHAwYMGNsy7nLUjPq1arb+W/W7wYAB4xyGHmTd4KgvirsEMGDAgFEH1vrn9eXI0lAYMGDA6KR3nTuVxYIBA8bJDGUTqySIa5PFR/biMGDA2JDRORh4+vqfzjdgwIDxw4w7Gm7A7cwpPQsDBozRjPoYMot4CkZPEI1ADAMGjNEMPeNSinRuIS8r3hkwGDBgjGZ00jv3KfdvYFnwhQEDxiaMbJOptGXowdo92lyw0jBgwNiEoaRoWVOFe90p2MGAAWM2o35M+VYPu24KaId+GDBgDGXoZXclyGYlOTccw4AB4zRGNqm7cXVbK/QDztbawIABY0NGVuLXU0l9BrcsCAMGjNMYHYB7XqrMEwZcGDBgDGLoaZxy/9UeYT4LAwaM0YzWkaF8qLBqti+fw4ABYygjK9z307tOY5nRMwIDBowRDLdwXwdlPWT328VgwIBxJuOJIOu2l+nb5vA/AQYMGCMY0jGhWe/qMFq1OhgwYAxi1AEu26DqiaC+WHbwhQEDxgjGbQ43jXPbL5RN9YfZYMCAMZrRb4PQ47rOzopxMGDAmM1wU7pW7mnOZveMwIABYzRDD7LuS+shu7UXhwEDBoyobUsvsbmtFYsDLgwYMAYx3MNO93hA2dy2ekZgwICxOSMLo1lQzo4zvySUMGDAGM3IDgb0QLn2pbOWNRgwYGzL+APv0gPxst45FQAAAABJRU5ErkJggg==" alt="微信分享二维码">
</div>




    <script src="//cdn.bootcss.com/node-waves/0.7.4/waves.min.js"></script>
<script>
var BLOG = { ROOT: '/', SHARE: true, REWARD: true };


lazyScripts.push('//s95.cnzz.com/z_stat.php?id=1260833485&web_id=1260833485')

</script>

<script src="/js/main.min.js?v=1.7.1"></script>


<div class="search-panel" id="search-panel">
    <ul class="search-result" id="search-result"></ul>
</div>
<template id="search-tpl">
<li class="item">
    <a href="{path}" class="waves-block waves-effect">
        <div class="title ellipsis" title="{title}">{title}</div>
        <div class="flex-row flex-middle">
            <div class="tags ellipsis">
                {tags}
            </div>
            <time class="flex-col time">{date}</time>
        </div>
    </a>
</li>
</template>

<script src="/js/search.min.js?v=1.7.1" async></script>






<!-- <script async src="//busuanzi.ibruce.info/busuanzi/2.3/busuanzi.pure.mini.js"></script> -->
<script src="/js/busuanzi.js"></script>    <!-- add -->



<script>
(function() {
    var OriginTitile = document.title, titleTime;
    document.addEventListener('visibilitychange', function() {
        if (document.hidden) {
            document.title = '知诺';
            clearTimeout(titleTime);
        } else {
            document.title = '';
            titleTime = setTimeout(function() {
                document.title = OriginTitile;
            },2000);
        }
    });
})();
</script>



<script>!function(i){var o=Array.prototype.slice.call(document.querySelectorAll("img[data-original]"));function r(t,e){var n=new Image,i=t.getAttribute("data-original");n.onload=function(){t.src=i,e&&e()},n.src=i}function t(){for(var t=0;t<o.length;t++)e=o[t],void 0,0<=(n=e.getBoundingClientRect()).top&&0<=n.left&&n.top<=(i.innerHeight||document.documentElement.clientHeight)&&r(o[t],function(){o.splice(t,t)});var e,n}t(),i.addEventListener("scroll",t)}(this);</script></body>
</html>
