<!DOCTYPE html>
<html>
<head>
    

    

    



    <meta charset="utf-8">
    
    
    
    
      <link rel="amphtml" href="https://www.zhinuo.space/article/54489.html/amp/index.html">
    
    
    <title>船山文集《周易内传》蒙 | 布袋知诺 | 知行诺一</title>
    <meta name="viewport" content="width=device-width, initial-scale=1, maximum-scale=1">
    
    <meta name="theme-color" content="#65002F">
    
    
    <meta name="keywords" content="阴阳,六十四卦,周易,王夫之,国学,蒙卦">
    <meta name="description" content="蒙。亨。匪我求童蒙，童蒙求我。初筮告，再三渎，渎则不告，利贞。蒙者，草卉丛生之谓，晦翳而未有辨也。阴阳之交也，始自屯，乃一回旋之际，阴得阳滋而盛，阳为之隐，初阳进而居二，五阳往而居上，皆失其位，阳杂阴中而无纪，五为卦主，而柔暗下比于二阴，故为蒙。但以柔得中而下应乎二，阴虽盛而上能止之，以不终于昧，下听二之正己，故有亨通之道焉。匪我求童蒙以下，皆言处蒙之道，而归功于二也。二刚而得中，治蒙之任属焉。故">
<meta name="keywords" content="阴阳,六十四卦,周易,王夫之,国学,蒙卦">
<meta property="og:type" content="article">
<meta property="og:title" content="船山文集《周易内传》蒙">
<meta property="og:url" content="https://www.zhinuo.space/article/54489.html">
<meta property="og:site_name" content="布袋知诺">
<meta property="og:description" content="蒙。亨。匪我求童蒙，童蒙求我。初筮告，再三渎，渎则不告，利贞。蒙者，草卉丛生之谓，晦翳而未有辨也。阴阳之交也，始自屯，乃一回旋之际，阴得阳滋而盛，阳为之隐，初阳进而居二，五阳往而居上，皆失其位，阳杂阴中而无纪，五为卦主，而柔暗下比于二阴，故为蒙。但以柔得中而下应乎二，阴虽盛而上能止之，以不终于昧，下听二之正己，故有亨通之道焉。匪我求童蒙以下，皆言处蒙之道，而归功于二也。二刚而得中，治蒙之任属焉。故">
<meta property="og:locale" content="zh-CN">
<meta property="og:updated_time" content="2019-04-05T22:16:09.512Z">
<meta name="twitter:card" content="summary">
<meta name="twitter:title" content="船山文集《周易内传》蒙">
<meta name="twitter:description" content="蒙。亨。匪我求童蒙，童蒙求我。初筮告，再三渎，渎则不告，利贞。蒙者，草卉丛生之谓，晦翳而未有辨也。阴阳之交也，始自屯，乃一回旋之际，阴得阳滋而盛，阳为之隐，初阳进而居二，五阳往而居上，皆失其位，阳杂阴中而无纪，五为卦主，而柔暗下比于二阴，故为蒙。但以柔得中而下应乎二，阴虽盛而上能止之，以不终于昧，下听二之正己，故有亨通之道焉。匪我求童蒙以下，皆言处蒙之道，而归功于二也。二刚而得中，治蒙之任属焉。故">
    
        <link rel="alternate" type="application/atom+xml" title="布袋知诺" href="/rss2.xml">
    
    <link rel="shortcut icon" href="/images/favicon.ico">
    <link rel="stylesheet" href="/css/style.css?v=1.7.1">
    <script>window.lazyScripts=[]</script>

    <!-- custom head -->
    

</head>

<body>
    <div id="loading" class="active"></div>

    <aside id="menu" class="hide" >
  <div class="inner flex-row-vertical">
    <a href="javascript:;" class="header-icon waves-effect waves-circle waves-light" id="menu-off">
        <i class="icon icon-lg icon-close"></i>
    </a>
    <div class="brand-wrap" style="background-image:url(/images/brand.jpg)">
      <div class="brand">
        <a href="/" class="avatar waves-effect waves-circle waves-light">
          <img src="/images/avatar.jpg">
        </a>
        <hgroup class="duce">
          <h5 class="nickname">zhinuo</h5>
          <a href="mailto:budaig@outlook.com" title="budaig@outlook.com" class="mail">budaig@outlook.com</a>
        </hgroup>
      </div>
    </div>
    <div class="scroll-wrap flex-col">
      <ul class="nav">
        
            <li class="waves-block waves-effect">
              <a href="/"  >
                <i class="icon icon-lg icon-home"></i>
                首页
              </a>
            </li>
        
            <li class="waves-block waves-effect">
              <a href="/categories"  >
                <i class="icon icon-lg icon-tasks"></i>
                分类
              </a>
            </li>
        
            <li class="waves-block waves-effect">
              <a href="/archives"  >
                <i class="icon icon-lg icon-archives"></i>
                归档
              </a>
            </li>
        
            <li class="waves-block waves-effect">
              <a href="/intro"  >
                <i class="icon icon-lg icon-hashtag"></i>
                自话
              </a>
            </li>
        
            <li class="waves-block waves-effect">
              <a href="https://github.com/wegome" target="_blank" >
                <i class="icon icon-lg icon-github"></i>
                Github
              </a>
            </li>
        
            <li class="waves-block waves-effect">
              <a href="https://www.weibo.com/budaig" target="_blank" >
                <i class="icon icon-lg icon-weibo"></i>
                Weibo
              </a>
            </li>
        
      </ul>

          <hr style="margin-top: 10px; margin-bottom: 10px;">
		        
                <ul style="padding: 0 16px;"><a href="/rss2.xml" target="_blank"><i class="icon icon-rss-square"></i> RSS 订阅</a></ul>
              
		        
                <ul style="padding: 0 16px;">Hosted by <a href="https://pages.coding.me" target="_blank" style="font-weight: bold">Coding Pages</a></ul>
              


    </div>
  </div>
</aside>

    <main id="main">
        <header class="top-header" id="header">
    <div class="flex-row">
        <a href="javascript:;" class="header-icon waves-effect waves-circle waves-light on" id="menu-toggle">
          <i class="icon icon-lg icon-navicon"></i>
        </a>
        <div class="flex-col header-title ellipsis">船山文集《周易内传》蒙</div>
        
        <div class="search-wrap" id="search-wrap">
            <a href="javascript:;" class="header-icon waves-effect waves-circle waves-light" id="back">
                <i class="icon icon-lg icon-chevron-left"></i>
            </a>
            <input type="text" id="key" class="search-input" autocomplete="off" placeholder="输入要查找的关键字">
            <a href="javascript:;" class="header-icon waves-effect waves-circle waves-light" id="search">
                <i class="icon icon-lg icon-search"></i>
            </a>
        </div>
        
        
        <a href="javascript:;" class="header-icon waves-effect waves-circle waves-light" id="menuShare">
            <i class="icon icon-lg icon-share-alt"></i>
        </a>
        
    </div>
</header>
<header class="content-header post-header">

    <div class="container fade-scale">
        <h1 class="title">船山文集《周易内传》蒙</h1>
        <h5 class="subtitle">
            
                <time datetime="2016-12-05T04:12:12.000Z" itemprop="datePublished" class="page-time">
  2016年12月05日 @ 12:12
</time>


	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>

            
        </h5>
    </div>

    


</header>


<div class="container body-wrap">
    
    <aside class="post-widget">
        <nav class="post-toc-wrap post-toc-shrink" id="post-toc">
            <h4>TOC</h4>
            <ol class="post-toc"><li class="post-toc-item post-toc-level-4"><a class="post-toc-link" href="#蒙。亨。匪我求童蒙，童蒙求我。初筮告，再三渎，渎则不告，利贞。"><span class="post-toc-text">蒙。亨。匪我求童蒙，童蒙求我。初筮告，再三渎，渎则不告，利贞。</span></a></li><li class="post-toc-item post-toc-level-4"><a class="post-toc-link" href="#彖曰：蒙，山下有险，险而止，蒙。"><span class="post-toc-text">彖曰：蒙，山下有险，险而止，蒙。</span></a></li><li class="post-toc-item post-toc-level-4"><a class="post-toc-link" href="#蒙亨，以亨行时中也。"><span class="post-toc-text">蒙亨，以亨行时中也。</span></a></li><li class="post-toc-item post-toc-level-4"><a class="post-toc-link" href="#“匪我求童蒙，童蒙求我”，志应也。"><span class="post-toc-text">“匪我求童蒙，童蒙求我”，志应也。</span></a></li><li class="post-toc-item post-toc-level-4"><a class="post-toc-link" href="#“初筮告”，以刚中也。“再三渎，渎则不告”，渎蒙也。"><span class="post-toc-text">“初筮告”，以刚中也。“再三渎，渎则不告”，渎蒙也。</span></a></li><li class="post-toc-item post-toc-level-4"><a class="post-toc-link" href="#蒙以养正，圣功也。"><span class="post-toc-text">蒙以养正，圣功也。</span></a></li><li class="post-toc-item post-toc-level-4"><a class="post-toc-link" href="#象曰：山下出泉，蒙，君子以果行育德。"><span class="post-toc-text">象曰：山下出泉，蒙，君子以果行育德。</span></a></li><li class="post-toc-item post-toc-level-4"><a class="post-toc-link" href="#初六，发蒙，利用刑人，用说桎梏，以往吝。"><span class="post-toc-text">初六，发蒙，利用刑人，用说桎梏，以往吝。</span></a></li><li class="post-toc-item post-toc-level-4"><a class="post-toc-link" href="#象曰：“利用刑人”，以正法也。"><span class="post-toc-text">象曰：“利用刑人”，以正法也。</span></a></li><li class="post-toc-item post-toc-level-4"><a class="post-toc-link" href="#九二，包蒙吉。纳妇吉，子克家。"><span class="post-toc-text">九二，包蒙吉。纳妇吉，子克家。</span></a></li><li class="post-toc-item post-toc-level-4"><a class="post-toc-link" href="#象曰：“子克家”，刚柔接也。"><span class="post-toc-text">象曰：“子克家”，刚柔接也。</span></a></li><li class="post-toc-item post-toc-level-4"><a class="post-toc-link" href="#六三，勿用取女，见金夫不有躬，无攸利。"><span class="post-toc-text">六三，勿用取女，见金夫不有躬，无攸利。</span></a></li><li class="post-toc-item post-toc-level-4"><a class="post-toc-link" href="#象曰：“勿用取女”，行不顺也。"><span class="post-toc-text">象曰：“勿用取女”，行不顺也。</span></a></li><li class="post-toc-item post-toc-level-4"><a class="post-toc-link" href="#六四，困蒙，吝。"><span class="post-toc-text">六四，困蒙，吝。</span></a></li><li class="post-toc-item post-toc-level-4"><a class="post-toc-link" href="#象曰：困蒙之吝，独远实也。"><span class="post-toc-text">象曰：困蒙之吝，独远实也。</span></a></li><li class="post-toc-item post-toc-level-4"><a class="post-toc-link" href="#六五，童蒙吉。"><span class="post-toc-text">六五，童蒙吉。</span></a></li><li class="post-toc-item post-toc-level-4"><a class="post-toc-link" href="#象曰：童蒙之吉，顺以巽也。"><span class="post-toc-text">象曰：童蒙之吉，顺以巽也。</span></a></li><li class="post-toc-item post-toc-level-4"><a class="post-toc-link" href="#上九，击蒙，不利为寇，利御寇。"><span class="post-toc-text">上九，击蒙，不利为寇，利御寇。</span></a></li><li class="post-toc-item post-toc-level-4"><a class="post-toc-link" href="#象曰：利用御寇，上下顺也。"><span class="post-toc-text">象曰：利用御寇，上下顺也。</span></a></li></ol>
        </nav>
    </aside>


<article id="post-船山文集-周易内传-蒙"
  class="post-article article-type-post fade" itemprop="blogPost">

    <div class="post-card">
        <h1 class="post-card-title">船山文集《周易内传》蒙</h1>
        <div class="post-meta">
            <time class="post-time" title="config.1pmt1_for12pmt" datetime="2016-12-05T04:12:12.000Z"  itemprop="datePublished">2016年12月05日 @ 12:12</time>

            
	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>



            
<span id="busuanzi_container_page_pv" title="浏览" style='display:none'>
    <i class="icon icon-eye icon-pr"> </i><span id="busuanzi_value_page_pv"></span>
</span>


        </div>
        <div class="post-content" id="post-content" itemprop="postContent">
            <h4 id="蒙。亨。匪我求童蒙，童蒙求我。初筮告，再三渎，渎则不告，利贞。"><a href="#蒙。亨。匪我求童蒙，童蒙求我。初筮告，再三渎，渎则不告，利贞。" class="headerlink" title="蒙。亨。匪我求童蒙，童蒙求我。初筮告，再三渎，渎则不告，利贞。"></a>蒙。亨。匪我求童蒙，童蒙求我。初筮告，再三渎，渎则不告，利贞。</h4><p>蒙者，草卉丛生之谓，晦翳而未有辨也。阴阳之交也，始自屯，乃一回旋之际，阴得阳滋而盛，阳为之隐，初阳进而居二，五阳往而居上，皆失其位，阳杂阴中而无纪，五为卦主，而柔暗下比于二阴，故为蒙。但以柔得中而下应乎二，阴虽盛而上能止之，以不终于昧，下听二之正己，故有亨通之道焉。匪我求童蒙以下，皆言处蒙之道，而归功于二也。二刚而得中，治蒙之任属焉。故内之而称我。童蒙谓五也，谓之童蒙者，鸟兽之生，得慧最夙，及长渐而流于顽戾，惟人之方童，蒙昧无识，理未曙而欲亦有所闲止而不知纵。六五之阴暗，而上有阳以止之，其象也；人之所以异于禽普也。屯动乎险中，出以济险，治道之始也；刚得上位，君道立而可以定难也。蒙险而止之，以闲邪而抑其非僻，教道之豫也；刚在下而得中，道不可行而可明，君道诎而道在师也。礼有来学，无往教；五虚中而二以刚应之，五求二，二不求五也。初筮告，再三渎，渎则不告，二之所以得师道者，五求而应，初筮之告也。刚中而不枉道，渎则不告也。当告则告，不可告则不告，中道而立，使自得之，养蒙之正术，能利益于蒙。利且贞，是以亨。  </p>
<p><code>：蒙之利，传道解惑开智；蒙之贞，中正不枉。</code>  </p>
<h4 id="彖曰：蒙，山下有险，险而止，蒙。"><a href="#彖曰：蒙，山下有险，险而止，蒙。" class="headerlink" title="彖曰：蒙，山下有险，险而止，蒙。"></a>彖曰：蒙，山下有险，险而止，蒙。</h4><p>此以二体之象，释卦名之义。山在上，既不易登，而下有险，愈茫昧不知所适。然遇险而止，不涉倾危，安于未有知而不妄行，则未为善而亦未习于不善，童蒙待启之象。  </p>
<h4 id="蒙亨，以亨行时中也。"><a href="#蒙亨，以亨行时中也。" class="headerlink" title="蒙亨，以亨行时中也。"></a>蒙亨，以亨行时中也。</h4><p>蒙之所以亨者，以方在蒙昧，而能求阳以通其蔽，资中道以止愚妄，及欲觉未觉，愤悱之时，求亨通而不自锢也。  </p>
<h4 id="“匪我求童蒙，童蒙求我”，志应也。"><a href="#“匪我求童蒙，童蒙求我”，志应也。" class="headerlink" title="“匪我求童蒙，童蒙求我”，志应也。"></a>“匪我求童蒙，童蒙求我”，志应也。</h4><p>六五之志，与二相应，自然来学，不待往教，所以得亨。  </p>
<h4 id="“初筮告”，以刚中也。“再三渎，渎则不告”，渎蒙也。"><a href="#“初筮告”，以刚中也。“再三渎，渎则不告”，渎蒙也。" class="headerlink" title="“初筮告”，以刚中也。“再三渎，渎则不告”，渎蒙也。"></a>“初筮告”，以刚中也。“再三渎，渎则不告”，渎蒙也。</h4><p>君子诲人不倦，而师道必严；“刚中”裁物，所以善诱。彼志在躐等，不能以三隅反，而复以一隅问者，乃全求诸人而不求诸己，愈渎则愈蒙；其蔽也，贪多闻，侈奇袤，见异说而迁，必将见金夫不有躬，尽弃其学而陷于左道，故君子虽有不忍人蒙昧之心，必不告以渎之。  </p>
<h4 id="蒙以养正，圣功也。"><a href="#蒙以养正，圣功也。" class="headerlink" title="蒙以养正，圣功也。"></a>蒙以养正，圣功也。</h4><p>蒙之所以能利贞者，惟以善养之而正也。筮而告，无所隐，渎而不告，不使渎，所以养蒙而正之也。中以养不中，才以养不才，优而游之，使自得之，引而不发，能者从之，作圣之功，中道之教，存乎养之而已。此赞九二教道之至，盖蒙未有亨道，在教者之刚严而善养，乃得利贞。  </p>
<p><code>：养蒙以正，师之道。蒙以养正，圣之功。</code>  </p>
<h4 id="象曰：山下出泉，蒙，君子以果行育德。"><a href="#象曰：山下出泉，蒙，君子以果行育德。" class="headerlink" title="象曰：山下出泉，蒙，君子以果行育德。"></a>象曰：山下出泉，蒙，君子以果行育德。</h4><p>泉者，水始出之细流，故于山下之水，不言水，而言泉。泉方出山，而放乎四海，无所止息，果矣。曲折萦回，养其势，以合小为大，育也。君子之行成于勇决，而德资于涵养。勇决则危行而不恤利害，函养则成章而上达天德。宁武之愚不可及，颜子之如愚足发，皆此道也。  </p>
<p><code>：溪泉汇聚而成川河，以其不息之果行、涵育。</code>  </p>
<h4 id="初六，发蒙，利用刑人，用说桎梏，以往吝。"><a href="#初六，发蒙，利用刑人，用说桎梏，以往吝。" class="headerlink" title="初六，发蒙，利用刑人，用说桎梏，以往吝。"></a>初六，发蒙，利用刑人，用说桎梏，以往吝。</h4><p>发犹始也。阴阳之交，在屯，阳生于下，方震动以出，至蒙而阴复起于下以陷阳，蒙之所自发而不易收也。九二虽有刚中之德，而为初之所桎梏，必奋然决断，绝私昵而施之以威，乃可说桎梏而往正乎五。然阴性柔，初位贱，承二而易相狎昵，未见其能决于正法也，故吝。  </p>
<h4 id="象曰：“利用刑人”，以正法也。"><a href="#象曰：“利用刑人”，以正法也。" class="headerlink" title="象曰：“利用刑人”，以正法也。"></a>象曰：“利用刑人”，以正法也。</h4><p>为蒙蔽造端之孽，欲正蒙者，非施法不可。宦官宫妾，卑贱而善导人主于迷，正人君子所必治。  </p>
<h4 id="九二，包蒙吉。纳妇吉，子克家。"><a href="#九二，包蒙吉。纳妇吉，子克家。" class="headerlink" title="九二，包蒙吉。纳妇吉，子克家。"></a>九二，包蒙吉。纳妇吉，子克家。</h4><p>包亦养之之意。教道之善，取蒙者之刚柔明暗，悉体而藏之于心，调其过，辅其不及，以善养之。师道立，善人多，是以吉也。纳妇以下，别为一义，取象之博也。凡彖，爻有二义者，放此。蒙阳养阴而正之，故二、三皆有取妇之象。妇人之性柔而暗，其柔也告之，其暗也勿渎之，刚而得中，以此纳妇，家之吉也。五为妇，上其子也。揲蓍之法，下爻立而后生上爻，故上有为五子之象焉。教子者先教妇；妇慈而无溺爰，而子且才。故上九刚健，能终九二之德。包蒙之吉，以之正家，家教修而世泽长矣。  </p>
<h4 id="象曰：“子克家”，刚柔接也。"><a href="#象曰：“子克家”，刚柔接也。" class="headerlink" title="象曰：“子克家”，刚柔接也。"></a>象曰：“子克家”，刚柔接也。</h4><p>父刚母柔，教养道合，故得上九克家之子。  </p>
<h4 id="六三，勿用取女，见金夫不有躬，无攸利。"><a href="#六三，勿用取女，见金夫不有躬，无攸利。" class="headerlink" title="六三，勿用取女，见金夫不有躬，无攸利。"></a>六三，勿用取女，见金夫不有躬，无攸利。</h4><p>蒙，阴阳杂处而未知所择，惟怀贞者能从容以慎所从，六三阴不当位，为躁进之爻，溺阳而陷之，歆于小利而忘其正配，女子不贞之尤者也。勿用取，谓上九虽与为应，当决弃勿与渎也。夫人苟识之未充，辨之未审，而躁于求益，则见异而迁，惊为奇遇，忘身以徇之。曹伯悦公孙强之霸说而亡国，包显道信陆子静之禅学而髡背，其志操之邪陋，与鬻yu色之女同其贱，养蒙者无可施其教也。  </p>
<h4 id="象曰：“勿用取女”，行不顺也。"><a href="#象曰：“勿用取女”，行不顺也。" class="headerlink" title="象曰：“勿用取女”，行不顺也。"></a>象曰：“勿用取女”，行不顺也。</h4><p>不顺上九之正应，而贪二之近，与相溺。女德如此，勿用取之，以远害。顺，本义作慎，亦可通。  </p>
<h4 id="六四，困蒙，吝。"><a href="#六四，困蒙，吝。" class="headerlink" title="六四，困蒙，吝。"></a>六四，困蒙，吝。</h4><p>四为退爻，而以柔处之，非不欲求人之我告，而初六固不能养己者，困于无闻而不足以行。不见正人，不闻正言，君子之所闵也。然此爻独得位，虽困而未自失，故吝而不凶。  </p>
<h4 id="象曰：困蒙之吝，独远实也。"><a href="#象曰：困蒙之吝，独远实也。" class="headerlink" title="象曰：困蒙之吝，独远实也。"></a>象曰：困蒙之吝，独远实也。</h4><p>阳实阴虚，实则有道于己而可以教人。卦惟此爻与阳隔远。生无道之世，日与柔暗之流俗相亲，虽有承教之心，而无可观感，故象传深致叹焉。  </p>
<h4 id="六五，童蒙吉。"><a href="#六五，童蒙吉。" class="headerlink" title="六五，童蒙吉。"></a>六五，童蒙吉。</h4><p>虚中待教，得童蒙之正，其吉宜矣。  </p>
<h4 id="象曰：童蒙之吉，顺以巽也。"><a href="#象曰：童蒙之吉，顺以巽也。" class="headerlink" title="象曰：童蒙之吉，顺以巽也。"></a>象曰：童蒙之吉，顺以巽也。</h4><p>下顺乎二而听其包，上巽入乎上而受其止，有忠信之资而能好学者也。  </p>
<h4 id="上九，击蒙，不利为寇，利御寇。"><a href="#上九，击蒙，不利为寇，利御寇。" class="headerlink" title="上九，击蒙，不利为寇，利御寇。"></a>上九，击蒙，不利为寇，利御寇。</h4><p>越境攻人曰寇，非寇盗之谓。寇盗则不待言不利，易岂为盗占利不利哉！上九一阳在上，遏止二阴，击之象也。九二师道虽严，而位柔得中。上九居高，刚以临下，故为击蒙。然童蒙德本巽顺，虽知有未逮，而心无邪僻，但忧外至之恶相诱、相侵，须为防护；若苛责太甚，苦以难堪，则反损其幼志。养蒙之道，止其非几，勿使狎于不顺而已矣。  </p>
<h4 id="象曰：利用御寇，上下顺也。"><a href="#象曰：利用御寇，上下顺也。" class="headerlink" title="象曰：利用御寇，上下顺也。"></a>象曰：利用御寇，上下顺也。</h4><p>二与合德，五又巽以承教，则与捍外侮可矣，勿重伤之也。因此而知卦外有阴阳；有阴阳斯有同异，有同异斯有攻取。寇蒙者，卦外阴阳之变也。故上九之外有寇焉，而上御之。以综言之，泣血之屯；以错言之，未革面之小人，皆寇也，特隐而未见耳。合十二位之阴阳，以尽卦外之占，乃不穷于义类，学易者所当知也。  </p>
<p><code>：上下一心，正内击外，且行且止。</code></p>


			  <br>
			  <div align="center" class="mobileHide">
			    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACIklEQVR42u3aS3LCQAwFQO5/aVKVLcF5b2RS8bi9osCfaS+EpNHjER/P7+P18/H5r2cm3yf3XzwwMDAuy3geHu8Yxw9O2JNn/XBPDAyMGzDyIDsPvsd3yF8BBgYGxrvAlyeCa68AAwMDYx5w66StTCgxMDAwJkXscXn5iWTxI7U4BgbGBRmTjYFPf/6j/Q0MDIx/zHguHe0i2nvW68HAwNiakTTL2liXYPIEsQjEGBgYWzPWlpgXq+33ebEawTAwMC7OyB+z1m4rErvBtigGBsbejCTMJaE2WXr+mpKX+GijNQYGxsUZyQXJN5NtgHMHOzAwMPZjtMMNeYI4SQHrEIyBgbEpY952TwLlWcMcGBgY92QkP7dN/LYxN/m1KGIxMDC2Y7RNtHkJmm+IFrU4BgbGdow5oJ3pyMN6fj4GBsbejL8MnWeVshgYGHdgtI37c5PCszZKMTAw7sBIUrp8izEfGkvOiZp3GBgYWzPadG0yKtGG7OOFYmBg3I2xFgTzcNwG8fZVYmBg3JORl535stYYxf8DBgbG1ozJZS1+Uo4WmxAYGBgbMZ7lMQ+Oa+NfvwRoDAyMrRlrYxBnDUzkxXPbjMPAwNiPMWnfr4XCdrwjugMGBsYNGHnoXCtH50OuvySLGBgYGPHYVnttssSoX4iBgYFRPiZvnCWkUZ2NgYGxESMpYvOwuxaU68IVAwPjNoz5UEUSKM9adDuigYGBcXHGF4VydHJjJe4DAAAAAElFTkSuQmCC" text="船山文集《周易内传》蒙">
				<h4>移动设备 扫码阅读</h4>
			  </div>    <!-- add -->

		</div>

        <blockquote class="post-copyright">
    
    <div class="content">
        
        文章标题：<a href="/article/54489.html">船山文集《周易内传》蒙</a></br>原文链接：<a href="/article/54489.html" target="_blank" rel="external">https://www.zhinuo.space/article/54489.html</a></br>
        
        

    </div>
    
    <footer>
        <a href="https://www.zhinuo.space">
            <img src="/images/avatar.jpg" alt="zhinuo">
            zhinuo
        </a>
    </footer>
</blockquote>

        
<div class="page-reward">
    <a id="rewardBtn" href="javascript:;" class="page-reward-btn waves-effect waves-circle waves-light">赏</a>
</div>



        <div class="post-footer" style="text-align: center;">
            
	<ul class="article-tag-list"><li class="article-tag-list-item"><a class="article-tag-list-link" href="/tags/六十四卦/">六十四卦</a></li><li class="article-tag-list-item"><a class="article-tag-list-link" href="/tags/周易/">周易</a></li><li class="article-tag-list-item"><a class="article-tag-list-link" href="/tags/国学/">国学</a></li><li class="article-tag-list-item"><a class="article-tag-list-link" href="/tags/王夫之/">王夫之</a></li><li class="article-tag-list-item"><a class="article-tag-list-link" href="/tags/蒙卦/">蒙卦</a></li><li class="article-tag-list-item"><a class="article-tag-list-link" href="/tags/阴阳/">阴阳</a></li></ul>


            
<div class="page-share-wrap">
    

<div class="page-share" id="pageShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/54489.html&title=《船山文集《周易内传》蒙》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/54489.html&title=《船山文集《周易内传》蒙》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/54489.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《周易内传》蒙》 — 布袋知诺&url=https://www.zhinuo.space/article/54489.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/54489.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>



    <a href="javascript:;" id="shareFab" class="page-share-fab waves-effect waves-circle">
        <i class="icon icon-share-alt icon-lg"></i>
    </a>
</div>



        </div>
    </div>

    
<nav class="post-nav flex-row flex-justify-between">
  
    <div class="waves-block waves-effect prev">
      <a href="/article/90876.html" id="post-prev" class="post-nav-link">
        <div class="tips"><i class="icon icon-angle-left icon-lg icon-pr"></i> Prev</div>
        <h4 class="title">大雪</h4>
      </a>
    </div>
  

  
    <div class="waves-block waves-effect next">
      <a href="/article/12753.html" id="post-next" class="post-nav-link">
        <div class="tips">Next <i class="icon icon-angle-right icon-lg icon-pl"></i></div>
        <h4 class="title">船山文集《周易内传》屯</h4>
      </a>
    </div>
  
</nav>



    











    <!-- Valine Comments -->
    <div class="comments vcomment" id="comments"></div>
    <script src="//cdn1.lncld.net/static/js/3.0.4/av-min.js"></script>
    <script src="//unpkg.com/valine@latest/dist/Valine.min.js"></script>
    <!-- Valine Comments script -->
    <script>
        var GUEST_INFO = ['nick','mail','link'];
        var guest_info = 'nick,mail,link'.split(',').filter(function(item){
          return GUEST_INFO.indexOf(item) > -1
        });
        new Valine({
            el: '#comments',
            notify: 'false' == 'true',
            verify: 'false' == 'true',
            appId: "olVvvCLnmC5nKeBbzbc4o0aT-gzGzoHsz",
            appKey: "6PzRIlHrejISfXLQDYmH2CO7",
            avatar: "mm",
            placeholder: "闻言如见其人",
            guest_info: guest_info.length == 0 ? GUEST_INFO : guest_info,
            pageSize: "10"
        })
    </script>
    <!-- Valine Comments end -->













</article>

<div id="reward" class="page-modal reward-lay">
    <a class="close" href="javascript:;"><i class="icon icon-close"></i></a>
    <h3 class="reward-title">
        <i class="icon icon-quote-left"></i>
        ！赏块 ¥ $ 爽快！
        <i class="icon icon-quote-right"></i>
    </h3>
    <div class="reward-content">
        
        <div class="reward-code">
            <img id="rewardCode" src="/images/wechat.png" alt="打赏二维码">
        </div>
        
        <label class="reward-toggle">
            <input id="rewardToggle" type="checkbox" class="reward-toggle-check"
                data-wechat="/images/wechat.png" data-alipay="/images/alipay.png">
            <div class="reward-toggle-ctrol">
                <span class="reward-toggle-item wechat">微信</span>
                <span class="reward-toggle-label"></span>
                <span class="reward-toggle-item alipay">支付宝</span>
            </div>
        </label>
        
    </div>
</div>



</div>

        <footer class="footer">
    <div class="top">
        <p>
			<span>博客遵循 <a href="http://creativecommons.org/licenses/by-nc-sa/4.0/" target="_blank" title="BY-NC-SA 4.0"><i class="icon icon-lg icon-cc"></i></a>
	<!-- <span id="busuanzi_container_site_uv" title="访客数" style='display:none'>
    <i class="icon icon-hourglass-start"> <span id="busuanzi_value_site_uv"></span></i>
    </span>    mod -->
    <span id="busuanzi_container_site_pv" title="访问量" style='display:none'>
    <i class="icon icon-heart">  <span id="busuanzi_value_site_pv"></span></i>
    </span>

</span>
            
		</p>
    </div>
    <div class="bottom">
        <p>
            <span><a href="https://github.com/yscoder/hexo-theme-indigo" target="_blank">indigo</a> Theme by Yusen.</span>
            <span><a href="/">布袋知诺</a> &copy; 2016-2019</span>
        </p>
    </div>
</footer>

    </main>
    <div class="mask" id="mask"></div>
<a href="javascript:;" id="gotop" class="waves-effect waves-circle waves-light"><span class="icon icon-lg icon-chevron-up"></span></a>



<div class="global-share" id="globalShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/54489.html&title=《船山文集《周易内传》蒙》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/54489.html&title=《船山文集《周易内传》蒙》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/54489.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《周易内传》蒙》 — 布袋知诺&url=https://www.zhinuo.space/article/54489.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/54489.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>


<div class="page-modal wx-share" id="wxShare">
    <a class="close" href="javascript:;"><i class="icon icon-close"></i></a>
    <p>扫一扫，分享到微信</p>
    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACIklEQVR42u3aS3LCQAwFQO5/aVKVLcF5b2RS8bi9osCfaS+EpNHjER/P7+P18/H5r2cm3yf3XzwwMDAuy3geHu8Yxw9O2JNn/XBPDAyMGzDyIDsPvsd3yF8BBgYGxrvAlyeCa68AAwMDYx5w66StTCgxMDAwJkXscXn5iWTxI7U4BgbGBRmTjYFPf/6j/Q0MDIx/zHguHe0i2nvW68HAwNiakTTL2liXYPIEsQjEGBgYWzPWlpgXq+33ebEawTAwMC7OyB+z1m4rErvBtigGBsbejCTMJaE2WXr+mpKX+GijNQYGxsUZyQXJN5NtgHMHOzAwMPZjtMMNeYI4SQHrEIyBgbEpY952TwLlWcMcGBgY92QkP7dN/LYxN/m1KGIxMDC2Y7RNtHkJmm+IFrU4BgbGdow5oJ3pyMN6fj4GBsbejL8MnWeVshgYGHdgtI37c5PCszZKMTAw7sBIUrp8izEfGkvOiZp3GBgYWzPadG0yKtGG7OOFYmBg3I2xFgTzcNwG8fZVYmBg3JORl535stYYxf8DBgbG1ozJZS1+Uo4WmxAYGBgbMZ7lMQ+Oa+NfvwRoDAyMrRlrYxBnDUzkxXPbjMPAwNiPMWnfr4XCdrwjugMGBsYNGHnoXCtH50OuvySLGBgYGPHYVnttssSoX4iBgYFRPiZvnCWkUZ2NgYGxESMpYvOwuxaU68IVAwPjNoz5UEUSKM9adDuigYGBcXHGF4VydHJjJe4DAAAAAElFTkSuQmCC" alt="微信分享二维码">
</div>




    <script src="//cdn.bootcss.com/node-waves/0.7.4/waves.min.js"></script>
<script>
var BLOG = { ROOT: '/', SHARE: true, REWARD: true };


lazyScripts.push('//s95.cnzz.com/z_stat.php?id=1260833485&web_id=1260833485')

</script>

<script src="/js/main.min.js?v=1.7.1"></script>


<div class="search-panel" id="search-panel">
    <ul class="search-result" id="search-result"></ul>
</div>
<template id="search-tpl">
<li class="item">
    <a href="{path}" class="waves-block waves-effect">
        <div class="title ellipsis" title="{title}">{title}</div>
        <div class="flex-row flex-middle">
            <div class="tags ellipsis">
                {tags}
            </div>
            <time class="flex-col time">{date}</time>
        </div>
    </a>
</li>
</template>

<script src="/js/search.min.js?v=1.7.1" async></script>






<!-- <script async src="//busuanzi.ibruce.info/busuanzi/2.3/busuanzi.pure.mini.js"></script> -->
<script src="/js/busuanzi.js"></script>    <!-- add -->



<script>
(function() {
    var OriginTitile = document.title, titleTime;
    document.addEventListener('visibilitychange', function() {
        if (document.hidden) {
            document.title = '知诺';
            clearTimeout(titleTime);
        } else {
            document.title = '';
            titleTime = setTimeout(function() {
                document.title = OriginTitile;
            },2000);
        }
    });
})();
</script>



<script>!function(i){var o=Array.prototype.slice.call(document.querySelectorAll("img[data-original]"));function r(t,e){var n=new Image,i=t.getAttribute("data-original");n.onload=function(){t.src=i,e&&e()},n.src=i}function t(){for(var t=0;t<o.length;t++)e=o[t],void 0,0<=(n=e.getBoundingClientRect()).top&&0<=n.left&&n.top<=(i.innerHeight||document.documentElement.clientHeight)&&r(o[t],function(){o.splice(t,t)});var e,n}t(),i.addEventListener("scroll",t)}(this);</script></body>
</html>
