<!DOCTYPE html>
<html>
<head>
    

    

    



    <meta charset="utf-8">
    
    
    
    
      <link rel="amphtml" href="https://www.zhinuo.space/article/26593.html/amp/index.html">
    
    
    <title>船山文集《周易内传》坤 文言 | 布袋知诺 | 知行诺一</title>
    <meta name="viewport" content="width=device-width, initial-scale=1, maximum-scale=1">
    
    <meta name="theme-color" content="#65002F">
    
    
    <meta name="keywords" content="阴阳,六十四卦,周易,王夫之,乾坤,国学,文言">
    <meta name="description" content="文言曰：“坤至柔而动也刚，至静而德方”。至，谓六爻皆阴，柔静之极也。柔者，无锐往之气，委顺而听阳之施也。乃其为体，有形有质，则其与阳俱动也，异于阳之舒缓；而坚劲以果于所为，生杀乘权，刚亦至焉。阴体凝定，非阳感不动，静也；而惟其至静，髙下柔刚各有一定之宜而不迁，故随阳所施，各肖其成形，以为灵、蠢、动、植，终古不忒，是其德之方也。柔静者，牝道也。动而刚，虽牝而固马。方者，牝马之贞也。按此统刚柔动静以言">
<meta name="keywords" content="阴阳,六十四卦,周易,王夫之,乾坤,国学,文言">
<meta property="og:type" content="article">
<meta property="og:title" content="船山文集《周易内传》坤 文言">
<meta property="og:url" content="https://www.zhinuo.space/article/26593.html">
<meta property="og:site_name" content="布袋知诺">
<meta property="og:description" content="文言曰：“坤至柔而动也刚，至静而德方”。至，谓六爻皆阴，柔静之极也。柔者，无锐往之气，委顺而听阳之施也。乃其为体，有形有质，则其与阳俱动也，异于阳之舒缓；而坚劲以果于所为，生杀乘权，刚亦至焉。阴体凝定，非阳感不动，静也；而惟其至静，髙下柔刚各有一定之宜而不迁，故随阳所施，各肖其成形，以为灵、蠢、动、植，终古不忒，是其德之方也。柔静者，牝道也。动而刚，虽牝而固马。方者，牝马之贞也。按此统刚柔动静以言">
<meta property="og:locale" content="zh-CN">
<meta property="og:updated_time" content="2019-04-05T22:16:09.512Z">
<meta name="twitter:card" content="summary">
<meta name="twitter:title" content="船山文集《周易内传》坤 文言">
<meta name="twitter:description" content="文言曰：“坤至柔而动也刚，至静而德方”。至，谓六爻皆阴，柔静之极也。柔者，无锐往之气，委顺而听阳之施也。乃其为体，有形有质，则其与阳俱动也，异于阳之舒缓；而坚劲以果于所为，生杀乘权，刚亦至焉。阴体凝定，非阳感不动，静也；而惟其至静，髙下柔刚各有一定之宜而不迁，故随阳所施，各肖其成形，以为灵、蠢、动、植，终古不忒，是其德之方也。柔静者，牝道也。动而刚，虽牝而固马。方者，牝马之贞也。按此统刚柔动静以言">
    
        <link rel="alternate" type="application/atom+xml" title="布袋知诺" href="/rss2.xml">
    
    <link rel="shortcut icon" href="/images/favicon.ico">
    <link rel="stylesheet" href="/css/style.css?v=1.7.1">
    <script>window.lazyScripts=[]</script>

    <!-- custom head -->
    

</head>

<body>
    <div id="loading" class="active"></div>

    <aside id="menu" class="hide" >
  <div class="inner flex-row-vertical">
    <a href="javascript:;" class="header-icon waves-effect waves-circle waves-light" id="menu-off">
        <i class="icon icon-lg icon-close"></i>
    </a>
    <div class="brand-wrap" style="background-image:url(/images/brand.jpg)">
      <div class="brand">
        <a href="/" class="avatar waves-effect waves-circle waves-light">
          <img src="/images/avatar.jpg">
        </a>
        <hgroup class="duce">
          <h5 class="nickname">zhinuo</h5>
          <a href="mailto:budaig@outlook.com" title="budaig@outlook.com" class="mail">budaig@outlook.com</a>
        </hgroup>
      </div>
    </div>
    <div class="scroll-wrap flex-col">
      <ul class="nav">
        
            <li class="waves-block waves-effect">
              <a href="/"  >
                <i class="icon icon-lg icon-home"></i>
                首页
              </a>
            </li>
        
            <li class="waves-block waves-effect">
              <a href="/categories"  >
                <i class="icon icon-lg icon-tasks"></i>
                分类
              </a>
            </li>
        
            <li class="waves-block waves-effect">
              <a href="/archives"  >
                <i class="icon icon-lg icon-archives"></i>
                归档
              </a>
            </li>
        
            <li class="waves-block waves-effect">
              <a href="/intro"  >
                <i class="icon icon-lg icon-hashtag"></i>
                自话
              </a>
            </li>
        
            <li class="waves-block waves-effect">
              <a href="https://github.com/wegome" target="_blank" >
                <i class="icon icon-lg icon-github"></i>
                Github
              </a>
            </li>
        
            <li class="waves-block waves-effect">
              <a href="https://www.weibo.com/budaig" target="_blank" >
                <i class="icon icon-lg icon-weibo"></i>
                Weibo
              </a>
            </li>
        
      </ul>

          <hr style="margin-top: 10px; margin-bottom: 10px;">
		        
                <ul style="padding: 0 16px;"><a href="/rss2.xml" target="_blank"><i class="icon icon-rss-square"></i> RSS 订阅</a></ul>
              
		        
                <ul style="padding: 0 16px;">Hosted by <a href="https://pages.coding.me" target="_blank" style="font-weight: bold">Coding Pages</a></ul>
              


    </div>
  </div>
</aside>

    <main id="main">
        <header class="top-header" id="header">
    <div class="flex-row">
        <a href="javascript:;" class="header-icon waves-effect waves-circle waves-light on" id="menu-toggle">
          <i class="icon icon-lg icon-navicon"></i>
        </a>
        <div class="flex-col header-title ellipsis">船山文集《周易内传》坤 文言</div>
        
        <div class="search-wrap" id="search-wrap">
            <a href="javascript:;" class="header-icon waves-effect waves-circle waves-light" id="back">
                <i class="icon icon-lg icon-chevron-left"></i>
            </a>
            <input type="text" id="key" class="search-input" autocomplete="off" placeholder="输入要查找的关键字">
            <a href="javascript:;" class="header-icon waves-effect waves-circle waves-light" id="search">
                <i class="icon icon-lg icon-search"></i>
            </a>
        </div>
        
        
        <a href="javascript:;" class="header-icon waves-effect waves-circle waves-light" id="menuShare">
            <i class="icon icon-lg icon-share-alt"></i>
        </a>
        
    </div>
</header>
<header class="content-header post-header">

    <div class="container fade-scale">
        <h1 class="title">船山文集《周易内传》坤 文言</h1>
        <h5 class="subtitle">
            
                <time datetime="2016-11-19T12:30:58.000Z" itemprop="datePublished" class="page-time">
  2016年11月19日 @ 20:30
</time>


	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>

            
        </h5>
    </div>

    


</header>


<div class="container body-wrap">
    
    <aside class="post-widget">
        <nav class="post-toc-wrap post-toc-shrink" id="post-toc">
            <h4>TOC</h4>
            <ol class="post-toc"><li class="post-toc-item post-toc-level-3"><a class="post-toc-link" href="#文言曰：“坤至柔而动也刚，至静而德方”。"><span class="post-toc-text">文言曰：“坤至柔而动也刚，至静而德方”。</span></a></li><li class="post-toc-item post-toc-level-3"><a class="post-toc-link" href="#后得主而有常。"><span class="post-toc-text">后得主而有常。</span></a></li><li class="post-toc-item post-toc-level-3"><a class="post-toc-link" href="#含万物而化光。"><span class="post-toc-text">含万物而化光。</span></a></li><li class="post-toc-item post-toc-level-3"><a class="post-toc-link" href="#坤道其顺乎，承天而时行！"><span class="post-toc-text">坤道其顺乎，承天而时行！</span></a></li><li class="post-toc-item post-toc-level-3"><a class="post-toc-link" href="#积善之家，必有余庆；积不善之家，必有余殃。臣弑其君，子弑其父，非—朝—夕之故，其所由来者渐矣，由辩之不早辩也。易曰：“履霜坚冰至”，盖言顺也。"><span class="post-toc-text">积善之家，必有余庆；积不善之家，必有余殃。臣弑其君，子弑其父，非—朝—夕之故，其所由来者渐矣，由辩之不早辩也。易曰：“履霜坚冰至”，盖言顺也。</span></a></li><li class="post-toc-item post-toc-level-3"><a class="post-toc-link" href="#直其正也，方其义也。君子敬以直内，义以方外，敬义立而徳不孤。直方大，不习无不利，则不疑其所行也。"><span class="post-toc-text">直其正也，方其义也。君子敬以直内，义以方外，敬义立而徳不孤。直方大，不习无不利，则不疑其所行也。</span></a></li><li class="post-toc-item post-toc-level-3"><a class="post-toc-link" href="#阴虽有美含之，以从王事，弗敢成也，地道也，妻道也，臣道也。地道无成而代有终也。"><span class="post-toc-text">阴虽有美含之，以从王事，弗敢成也，地道也，妻道也，臣道也。地道无成而代有终也。</span></a></li><li class="post-toc-item post-toc-level-3"><a class="post-toc-link" href="#天地变化，草木蕃；天地闭，贤人隐。易曰：“括囊无咎无誉”，盖言谨也。"><span class="post-toc-text">天地变化，草木蕃；天地闭，贤人隐。易曰：“括囊无咎无誉”，盖言谨也。</span></a></li><li class="post-toc-item post-toc-level-3"><a class="post-toc-link" href="#君子黄中通理，正位居体，美在其中，而畅于四支，发于事业，美之至也。"><span class="post-toc-text">君子黄中通理，正位居体，美在其中，而畅于四支，发于事业，美之至也。</span></a></li><li class="post-toc-item post-toc-level-3"><a class="post-toc-link" href="#阴疑于阳必战，为其嫌于无阳也。故称龙焉；犹未离其类也，故称血焉。夫玄黄者，天地之杂也，天玄而地黄。"><span class="post-toc-text">阴疑于阳必战，为其嫌于无阳也。故称龙焉；犹未离其类也，故称血焉。夫玄黄者，天地之杂也，天玄而地黄。</span></a></li></ol>
        </nav>
    </aside>


<article id="post-船山文集-周易内传-坤 文言"
  class="post-article article-type-post fade" itemprop="blogPost">

    <div class="post-card">
        <h1 class="post-card-title">船山文集《周易内传》坤 文言</h1>
        <div class="post-meta">
            <time class="post-time" title="config.6pmt6_for30pmt" datetime="2016-11-19T12:30:58.000Z"  itemprop="datePublished">2016年11月19日 @ 20:30</time>

            
	<ul class="article-category-list"><li class="article-category-list-item"><a class="article-category-list-link" href="/categories/essence/">经</a></li></ul>



            
<span id="busuanzi_container_page_pv" title="浏览" style='display:none'>
    <i class="icon icon-eye icon-pr"> </i><span id="busuanzi_value_page_pv"></span>
</span>


        </div>
        <div class="post-content" id="post-content" itemprop="postContent">
            <h3 id="文言曰：“坤至柔而动也刚，至静而德方”。"><a href="#文言曰：“坤至柔而动也刚，至静而德方”。" class="headerlink" title="文言曰：“坤至柔而动也刚，至静而德方”。"></a>文言曰：“坤至柔而动也刚，至静而德方”。</h3><p>至，谓六爻皆阴，柔静之极也。柔者，无锐往之气，委顺而听阳之施也。乃其为体，有形有质，则其与阳俱动也，异于阳之舒缓；而坚劲以果于所为，生杀乘权，刚亦至焉。阴体凝定，非阳感不动，静也；而惟其至静，髙下柔刚各有一定之宜而不迁，故随阳所施，各肖其成形，以为灵、蠢、动、植，终古不忒，是其德之方也。柔静者，牝道也。动而刚，虽牝而固马。方者，牝马之贞也。<br>按此统刚柔动静以言阴。系传亦曰：“立地之道，曰柔与刚。”又曰：“夫坤，其静也翕，其动也辟。”动静刚柔，初非阴阳判然，各据一端而不相函之滞理，审矣。天地、水火、男女、血气，可分阴阳，而不可执道之自然者，类如此。泥于象迹名言者，将使天地相为冰炭，官骸相为仇敌，沟画而界分之，亦恶足以知道哉！  </p>
<h3 id="后得主而有常。"><a href="#后得主而有常。" class="headerlink" title="后得主而有常。"></a>后得主而有常。</h3><p>不唱而和，以听阳施，则不失柔顺之常理也。卦无阳爻，而言得主者，阴阳有隐见，而无有无；阴见，而阳固隐于所未见；至柔至静，则不拒阳，而阳隐为之主。  </p>
<h3 id="含万物而化光。"><a href="#含万物而化光。" class="headerlink" title="含万物而化光。"></a>含万物而化光。</h3><p>此释彖传含弘光大之义，见其得主而利也。地虽块然静处，而万物之形质文章皆其所毓发；感阳以化，则天下之美利备焉。化光，则亨利同乎天矣。太极第三图，土居中宫，全具太极之体，金、木、水、火皆依以生，殆此意与？而术家言天一生水，至五而始生土，其未察于天化物理，明矣。  </p>
<h3 id="坤道其顺乎，承天而时行！"><a href="#坤道其顺乎，承天而时行！" class="headerlink" title="坤道其顺乎，承天而时行！"></a>坤道其顺乎，承天而时行！</h3><p>动而刚方，天动之也。得主，得天也。化光者，天化也。惟其至顺，故承天而不滞于行，是以元亨而安贞得吉也。  </p>
<h3 id="积善之家，必有余庆；积不善之家，必有余殃。臣弑其君，子弑其父，非—朝—夕之故，其所由来者渐矣，由辩之不早辩也。易曰：“履霜坚冰至”，盖言顺也。"><a href="#积善之家，必有余庆；积不善之家，必有余殃。臣弑其君，子弑其父，非—朝—夕之故，其所由来者渐矣，由辩之不早辩也。易曰：“履霜坚冰至”，盖言顺也。" class="headerlink" title="积善之家，必有余庆；积不善之家，必有余殃。臣弑其君，子弑其父，非—朝—夕之故，其所由来者渐矣，由辩之不早辩也。易曰：“履霜坚冰至”，盖言顺也。"></a>积善之家，必有余庆；积不善之家，必有余殃。臣弑其君，子弑其父，非—朝—夕之故，其所由来者渐矣，由辩之不早辩也。易曰：“履霜坚冰至”，盖言顺也。</h3><p>一阴初动，未必即为凶惨，故卦之初筮，得六者三十二；亨利而吉者九，无咎者六。阴虽起，而即有阳以节宣之，则丧朋而庆矣。坤体纯阴，自一阴而上，顺其情而驯致之，遂积而不可掩。乱臣贼子，始于一念之伏，欲动利兴，不早自知其非，得朋而迷，恶日以滋，至于龙战，虽其始念不正，抑以积而深也。辩之，斯悔其非道之常，而安其贞矣。顺如“顺过遂非”之顺，即所谓驯至也。不道之念一萌，不能降心抑志，矫反于正，为君父者又不逆而折之，惟其欲而弗违，顺阴之志，无所不至，所必然矣。  </p>
<h3 id="直其正也，方其义也。君子敬以直内，义以方外，敬义立而徳不孤。直方大，不习无不利，则不疑其所行也。"><a href="#直其正也，方其义也。君子敬以直内，义以方外，敬义立而徳不孤。直方大，不习无不利，则不疑其所行也。" class="headerlink" title="直其正也，方其义也。君子敬以直内，义以方外，敬义立而徳不孤。直方大，不习无不利，则不疑其所行也。"></a>直其正也，方其义也。君子敬以直内，义以方外，敬义立而徳不孤。直方大，不习无不利，则不疑其所行也。</h3><p>存之于体者曰正，制之于事者曰义，内以持己言，外以应物言。主敬则心不妄动而自无曲挠，行义则守正不迁而事各有制；天下皆敬而服之，德不孤而行之无疑矣，所以不习而无不利也。六二居中得正，敬德也，顺而不违于天则，义行也；故为坤道之盛，而君子立德之本也。坤中四爻皆以君子修德业者言之。坤无尊位，异于乾之四爻以上为乘时履位之象。易之道不可为典要，类如此。其以君臣隐见定爻位者，失之矣。  </p>
<h3 id="阴虽有美含之，以从王事，弗敢成也，地道也，妻道也，臣道也。地道无成而代有终也。"><a href="#阴虽有美含之，以从王事，弗敢成也，地道也，妻道也，臣道也。地道无成而代有终也。" class="headerlink" title="阴虽有美含之，以从王事，弗敢成也，地道也，妻道也，臣道也。地道无成而代有终也。"></a>阴虽有美含之，以从王事，弗敢成也，地道也，妻道也，臣道也。地道无成而代有终也。</h3><p>六三含六二之美于中，而为进爻，以应外卦于上，故虽坤道小成，而不自居其成，积学以待问，补过以尽忠，敬戒而无违，纯乎顺也。代有终者，天之所生，皆地效其材，以终天之化也。  </p>
<h3 id="天地变化，草木蕃；天地闭，贤人隐。易曰：“括囊无咎无誉”，盖言谨也。"><a href="#天地变化，草木蕃；天地闭，贤人隐。易曰：“括囊无咎无誉”，盖言谨也。" class="headerlink" title="天地变化，草木蕃；天地闭，贤人隐。易曰：“括囊无咎无誉”，盖言谨也。"></a>天地变化，草木蕃；天地闭，贤人隐。易曰：“括囊无咎无誉”，盖言谨也。</h3><p>纯阴之世，阳隐而不见，天闭而不出，地闭而不纳，于时为坚冰，于世为夷狄、女主、宦寺。能隐者斯贤也，虽有嘉言善行，不当表见以取誉。姚枢、许衡以道学鸣，如李、梅冬实，亦可丑矣。六四柔得位而不敢履中，故能谨之德归之。  </p>
<h3 id="君子黄中通理，正位居体，美在其中，而畅于四支，发于事业，美之至也。"><a href="#君子黄中通理，正位居体，美在其中，而畅于四支，发于事业，美之至也。" class="headerlink" title="君子黄中通理，正位居体，美在其中，而畅于四支，发于事业，美之至也。"></a>君子黄中通理，正位居体，美在其中，而畅于四支，发于事业，美之至也。</h3><p>六五黄中之美，与二合德，敬义诚于中，形于外，无异致也，故曰通理。端己以居位，而盛德表见，以充实其安贞之体，则美既在中，而威仪之赫喧，文章之有斐，美无以尚矣。坤无君道，以二为内美、五为外著，君子暗然日章之徳也。<br>若此类，惟君子占此为吉。无其德而占遇之，如春秋传南蒯所筮，神所弗告，筮策之偶然尔。故曰：“易为君子谋，不为小人谋。”如蒯比者，卦之吉，于己为凶，不可谓彖、爻不足以尽吉凶之理，而别求之术家之象数也。  </p>
<h3 id="阴疑于阳必战，为其嫌于无阳也。故称龙焉；犹未离其类也，故称血焉。夫玄黄者，天地之杂也，天玄而地黄。"><a href="#阴疑于阳必战，为其嫌于无阳也。故称龙焉；犹未离其类也，故称血焉。夫玄黄者，天地之杂也，天玄而地黄。" class="headerlink" title="阴疑于阳必战，为其嫌于无阳也。故称龙焉；犹未离其类也，故称血焉。夫玄黄者，天地之杂也，天玄而地黄。"></a>阴疑于阳必战，为其嫌于无阳也。故称龙焉；犹未离其类也，故称血焉。夫玄黄者，天地之杂也，天玄而地黄。</h3><p>阴阳各六，十二位而向背分。阳动而见，阴静时隐，其恒也。六阴发动，乘权而行阳之道。阴向而阳背，疑于阴之且代阳而兴矣。六阳秉刚健之性，岂其终隐？阴盛极而衰，阳且出而有功；必战者，理势之自然矣。阳欲出而阴怙其势，非能不战而静退者也，乃言阴战，则阴为主；而不见阳之方兴，故卦无龙体著见，而称龙以归功于阳。春秋以尊及卑，以内及外，王师败绩于茅戎，不言败之者，此义也。未离其类者，阳虽伤，而所伤者阳中之阴也，刚健之气不能折也。故秦、汉、隋、唐之际，死者陈胜、杨玄感而已，皆龙之血也。阳以气为用，阴以血为体。伤在血，阴终不能伤阳，而阴衄矣。杂谓交伤。玄者，清气虚寥之色，黄者，浊气韫结之色。</p>


			  <br>
			  <div align="center" class="mobileHide">
			    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACI0lEQVR42u3a3U7DMAwGUN7/pcstCNZ9tgNSk9OraeuaHJC8+OfjI76uL1fyzs/375/86pmLLwwMjMcyrtsr3/SrTeTPub//fhUMDIwTGEkozF+XNxGs+2bPGBgYGIPgm4dXDAwMjFWM+5Ca3zNJgDEwMM5kJIEyL59V09ok6V2Wi2NgYDyQkVfd///1n/Q3MDAwHsW4ite8uJ+3MAu7wsDA2JqRB7h8tKJXVqsOW2BgYJzGqAa75gKtUbPyYREDA2M7RnVsIg+m1W+N2qgYGBgHMObHu2qxbDKKUXgcBgbGFozeoEPeqswHMqJxivtdYWBgHMDIU9nmAa412FFIjDEwMDZlTKp0q8Jor8H57VMMDIytGdVlJo3MasLcayFgYGCcyRgFvkFhLidhYGDszZgknEmbc7Ld5GcAAwPjBEZe4s83XT3STYp6v/xPMDAwtmPkCerkAJeX5Hr3Y2BgnMPoFfHzgYzCL0DxuxgYGHszVo1c5KMSyZ3NJBYDA2NrxiSA9tqWk+T25eoYGBgHMyabqA5SjFoIGBgYRzKqW8+XzAtqhe9iYGBsyriK17ypOQnBbw6FGBgYmzJ6YS6H9ZoK+dbLGAwMjMcyyoWtwcJ5kzIPyhgYGOcwqpvLB78WlNKqPVgMDIzjGdXjYH5AHJXzMDAwMOJgOgm7kz8HBgbGCYx8kCsPhdU2w2iAAwMDY2tGNeRNSm+9pHdZIxMDA+N5jE/I8nRy6+LgmwAAAABJRU5ErkJggg==" text="船山文集《周易内传》坤 文言">
				<h4>移动设备 扫码阅读</h4>
			  </div>    <!-- add -->

		</div>

        <blockquote class="post-copyright">
    
    <div class="content">
        
        文章标题：<a href="/article/26593.html">船山文集《周易内传》坤 文言</a></br>原文链接：<a href="/article/26593.html" target="_blank" rel="external">https://www.zhinuo.space/article/26593.html</a></br>
        
        

    </div>
    
    <footer>
        <a href="https://www.zhinuo.space">
            <img src="/images/avatar.jpg" alt="zhinuo">
            zhinuo
        </a>
    </footer>
</blockquote>

        
<div class="page-reward">
    <a id="rewardBtn" href="javascript:;" class="page-reward-btn waves-effect waves-circle waves-light">赏</a>
</div>



        <div class="post-footer" style="text-align: center;">
            
	<ul class="article-tag-list"><li class="article-tag-list-item"><a class="article-tag-list-link" href="/tags/乾坤/">乾坤</a></li><li class="article-tag-list-item"><a class="article-tag-list-link" href="/tags/六十四卦/">六十四卦</a></li><li class="article-tag-list-item"><a class="article-tag-list-link" href="/tags/周易/">周易</a></li><li class="article-tag-list-item"><a class="article-tag-list-link" href="/tags/国学/">国学</a></li><li class="article-tag-list-item"><a class="article-tag-list-link" href="/tags/文言/">文言</a></li><li class="article-tag-list-item"><a class="article-tag-list-link" href="/tags/王夫之/">王夫之</a></li><li class="article-tag-list-item"><a class="article-tag-list-link" href="/tags/阴阳/">阴阳</a></li></ul>


            
<div class="page-share-wrap">
    

<div class="page-share" id="pageShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/26593.html&title=《船山文集《周易内传》坤 文言》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/26593.html&title=《船山文集《周易内传》坤 文言》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/26593.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《周易内传》坤 文言》 — 布袋知诺&url=https://www.zhinuo.space/article/26593.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/26593.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>



    <a href="javascript:;" id="shareFab" class="page-share-fab waves-effect waves-circle">
        <i class="icon icon-share-alt icon-lg"></i>
    </a>
</div>



        </div>
    </div>

    
<nav class="post-nav flex-row flex-justify-between">
  
    <div class="waves-block waves-effect prev">
      <a href="/article/42683.html" id="post-prev" class="post-nav-link">
        <div class="tips"><i class="icon icon-angle-left icon-lg icon-pr"></i> Prev</div>
        <h4 class="title">分享：中医修正 - 冬伤于寒</h4>
      </a>
    </div>
  

  
    <div class="waves-block waves-effect next">
      <a href="/article/31633.html" id="post-next" class="post-nav-link">
        <div class="tips">Next <i class="icon icon-angle-right icon-lg icon-pl"></i></div>
        <h4 class="title">船山文集《周易内传》坤 象辞、爻辞</h4>
      </a>
    </div>
  
</nav>



    











    <!-- Valine Comments -->
    <div class="comments vcomment" id="comments"></div>
    <script src="//cdn1.lncld.net/static/js/3.0.4/av-min.js"></script>
    <script src="//unpkg.com/valine@latest/dist/Valine.min.js"></script>
    <!-- Valine Comments script -->
    <script>
        var GUEST_INFO = ['nick','mail','link'];
        var guest_info = 'nick,mail,link'.split(',').filter(function(item){
          return GUEST_INFO.indexOf(item) > -1
        });
        new Valine({
            el: '#comments',
            notify: 'false' == 'true',
            verify: 'false' == 'true',
            appId: "olVvvCLnmC5nKeBbzbc4o0aT-gzGzoHsz",
            appKey: "6PzRIlHrejISfXLQDYmH2CO7",
            avatar: "mm",
            placeholder: "闻言如见其人",
            guest_info: guest_info.length == 0 ? GUEST_INFO : guest_info,
            pageSize: "10"
        })
    </script>
    <!-- Valine Comments end -->













</article>

<div id="reward" class="page-modal reward-lay">
    <a class="close" href="javascript:;"><i class="icon icon-close"></i></a>
    <h3 class="reward-title">
        <i class="icon icon-quote-left"></i>
        ！赏块 ¥ $ 爽快！
        <i class="icon icon-quote-right"></i>
    </h3>
    <div class="reward-content">
        
        <div class="reward-code">
            <img id="rewardCode" src="/images/wechat.png" alt="打赏二维码">
        </div>
        
        <label class="reward-toggle">
            <input id="rewardToggle" type="checkbox" class="reward-toggle-check"
                data-wechat="/images/wechat.png" data-alipay="/images/alipay.png">
            <div class="reward-toggle-ctrol">
                <span class="reward-toggle-item wechat">微信</span>
                <span class="reward-toggle-label"></span>
                <span class="reward-toggle-item alipay">支付宝</span>
            </div>
        </label>
        
    </div>
</div>



</div>

        <footer class="footer">
    <div class="top">
        <p>
			<span>博客遵循 <a href="http://creativecommons.org/licenses/by-nc-sa/4.0/" target="_blank" title="BY-NC-SA 4.0"><i class="icon icon-lg icon-cc"></i></a>
	<!-- <span id="busuanzi_container_site_uv" title="访客数" style='display:none'>
    <i class="icon icon-hourglass-start"> <span id="busuanzi_value_site_uv"></span></i>
    </span>    mod -->
    <span id="busuanzi_container_site_pv" title="访问量" style='display:none'>
    <i class="icon icon-heart">  <span id="busuanzi_value_site_pv"></span></i>
    </span>

</span>
            
		</p>
    </div>
    <div class="bottom">
        <p>
            <span><a href="https://github.com/yscoder/hexo-theme-indigo" target="_blank">indigo</a> Theme by Yusen.</span>
            <span><a href="/">布袋知诺</a> &copy; 2016-2019</span>
        </p>
    </div>
</footer>

    </main>
    <div class="mask" id="mask"></div>
<a href="javascript:;" id="gotop" class="waves-effect waves-circle waves-light"><span class="icon icon-lg icon-chevron-up"></span></a>



<div class="global-share" id="globalShare">
    <ul class="reset share-icons">
      <li>
        <a class="weibo share-sns" target="_blank" href="http://service.weibo.com/share/share.php?url=https://www.zhinuo.space/article/26593.html&title=《船山文集《周易内传》坤 文言》 — 布袋知诺&pic=https://www.zhinuo.space/images/avatar.jpg" data-title="微博">
          <i class="icon icon-weibo"></i>
        </a>
      </li>
      <li>
        <a class="weixin share-sns wxFab" href="javascript:;" data-title="微信">
          <i class="icon icon-weixin"></i>
        </a>
      </li>
      <li>
        <a class="qq share-sns" target="_blank" href="http://connect.qq.com/widget/shareqq/index.html?url=https://www.zhinuo.space/article/26593.html&title=《船山文集《周易内传》坤 文言》 — 布袋知诺&source=易知 简能" data-title=" QQ">
          <i class="icon icon-qq"></i>
        </a>
      </li>
      <li>
        <a class="facebook share-sns" target="_blank" href="https://www.facebook.com/sharer/sharer.php?u=https://www.zhinuo.space/article/26593.html" data-title=" Facebook">
          <i class="icon icon-facebook"></i>
        </a>
      </li>
      <li>
        <a class="twitter share-sns" target="_blank" href="https://twitter.com/intent/tweet?text=《船山文集《周易内传》坤 文言》 — 布袋知诺&url=https://www.zhinuo.space/article/26593.html&via=https://www.zhinuo.space" data-title=" Twitter">
          <i class="icon icon-twitter"></i>
        </a>
      </li>
      <li>
        <a class="google share-sns" target="_blank" href="https://plus.google.com/share?url=https://www.zhinuo.space/article/26593.html" data-title=" Google+">
          <i class="icon icon-google-plus"></i>
        </a>
      </li>
    </ul>
 </div>


<div class="page-modal wx-share" id="wxShare">
    <a class="close" href="javascript:;"><i class="icon icon-close"></i></a>
    <p>扫一扫，分享到微信</p>
    <img src="data:image/png;base64,iVBORw0KGgoAAAANSUhEUgAAAMYAAADGCAAAAACs8KCBAAACI0lEQVR42u3a3U7DMAwGUN7/pcstCNZ9tgNSk9OraeuaHJC8+OfjI76uL1fyzs/375/86pmLLwwMjMcyrtsr3/SrTeTPub//fhUMDIwTGEkozF+XNxGs+2bPGBgYGIPgm4dXDAwMjFWM+5Ca3zNJgDEwMM5kJIEyL59V09ok6V2Wi2NgYDyQkVfd///1n/Q3MDAwHsW4ite8uJ+3MAu7wsDA2JqRB7h8tKJXVqsOW2BgYJzGqAa75gKtUbPyYREDA2M7RnVsIg+m1W+N2qgYGBgHMObHu2qxbDKKUXgcBgbGFozeoEPeqswHMqJxivtdYWBgHMDIU9nmAa412FFIjDEwMDZlTKp0q8Jor8H57VMMDIytGdVlJo3MasLcayFgYGCcyRgFvkFhLidhYGDszZgknEmbc7Ld5GcAAwPjBEZe4s83XT3STYp6v/xPMDAwtmPkCerkAJeX5Hr3Y2BgnMPoFfHzgYzCL0DxuxgYGHszVo1c5KMSyZ3NJBYDA2NrxiSA9tqWk+T25eoYGBgHMyabqA5SjFoIGBgYRzKqW8+XzAtqhe9iYGBsyriK17ypOQnBbw6FGBgYmzJ6YS6H9ZoK+dbLGAwMjMcyyoWtwcJ5kzIPyhgYGOcwqpvLB78WlNKqPVgMDIzjGdXjYH5AHJXzMDAwMOJgOgm7kz8HBgbGCYx8kCsPhdU2w2iAAwMDY2tGNeRNSm+9pHdZIxMDA+N5jE/I8nRy6+LgmwAAAABJRU5ErkJggg==" alt="微信分享二维码">
</div>




    <script src="//cdn.bootcss.com/node-waves/0.7.4/waves.min.js"></script>
<script>
var BLOG = { ROOT: '/', SHARE: true, REWARD: true };


lazyScripts.push('//s95.cnzz.com/z_stat.php?id=1260833485&web_id=1260833485')

</script>

<script src="/js/main.min.js?v=1.7.1"></script>


<div class="search-panel" id="search-panel">
    <ul class="search-result" id="search-result"></ul>
</div>
<template id="search-tpl">
<li class="item">
    <a href="{path}" class="waves-block waves-effect">
        <div class="title ellipsis" title="{title}">{title}</div>
        <div class="flex-row flex-middle">
            <div class="tags ellipsis">
                {tags}
            </div>
            <time class="flex-col time">{date}</time>
        </div>
    </a>
</li>
</template>

<script src="/js/search.min.js?v=1.7.1" async></script>






<!-- <script async src="//busuanzi.ibruce.info/busuanzi/2.3/busuanzi.pure.mini.js"></script> -->
<script src="/js/busuanzi.js"></script>    <!-- add -->



<script>
(function() {
    var OriginTitile = document.title, titleTime;
    document.addEventListener('visibilitychange', function() {
        if (document.hidden) {
            document.title = '知诺';
            clearTimeout(titleTime);
        } else {
            document.title = '';
            titleTime = setTimeout(function() {
                document.title = OriginTitile;
            },2000);
        }
    });
})();
</script>



<script>!function(i){var o=Array.prototype.slice.call(document.querySelectorAll("img[data-original]"));function r(t,e){var n=new Image,i=t.getAttribute("data-original");n.onload=function(){t.src=i,e&&e()},n.src=i}function t(){for(var t=0;t<o.length;t++)e=o[t],void 0,0<=(n=e.getBoundingClientRect()).top&&0<=n.left&&n.top<=(i.innerHeight||document.documentElement.clientHeight)&&r(o[t],function(){o.splice(t,t)});var e,n}t(),i.addEventListener("scroll",t)}(this);</script></body>
</html>
